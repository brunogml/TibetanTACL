@##// rgya gar skad du/ tsai t+ya sA d+ha na pi d+hi kra mnA ma/ bod skad du/ mchod rten sgrub pa'i cho ga'i rim pa zhes bya ba/ bcom ldan 'das shAkya thub pa'i dbang po la phyag 'tshal lo// thun mtshams las dang dang po yi// gang zag dag ni sgrub pa yi// mchod rten cho ga mdor bsdus pa// bla ma dam pa'i gdams pas dgod// dang po gnas khang byi dor byas// mchod pa la sogs bshams de nas// rang gi lha yi bskyed rim sgom// de nas bden pa'i tshig 'di yis// sa yi bdag pos sa blang bya// bdag ni gzhan don bsgrub pa la// lha mos mchod rten nas slang gis// dgyes pas bdag la stsal du gsol// zhes byas brkos te 'dag pa la// 'od kyis sbyangs te rin chen bsam// de nas 'bi 'bi legs byas te// mar gyis bskus la skol phor stsal// legs bton lha mo rang du bsam/ de la mchod dang gsol ba gdab// de rnams thams cad bsgrub pa'i sngags// rtsa ba'i sngags nyid kho nas bya// de nas na bza' legs gsol la// sangs rgyas dkyil 'khor la sogs kun// bstims te mchod bstod legs bya ste// rten 'brel sngags kyis brtan par bya// de nas mchod la gsol ba gdab// yon bdag la sogs smon lam gdab// de nas dge 'dun mchod ston bya// 'byung ba chu rlung nam mkha' dang // yid kyi bsgrub pa la sogs kun// bla ma'i gdams pa ldan pas gdab// de ltar mchod rten cho ga ni// mdor bsdus pa yi cho ga las// grub pas sems can ma lus ba// 'khor los sgyur rgyal thob nas ni// rim gyis gtsug tor lha mo yi/ zhal rdzogs par ni mthong bar shog // mchod rten bsgrub pa'i cho ga'i rim pa mdor bsdus pa/ slob dpon tsan+d+ra go mis mdzad pa rdzogs so// // zangs dkar lo tsA ba'i 'gyur ro// 