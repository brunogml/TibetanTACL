@##// dpal phyag na rdo rje'i sbyin sreg mdor bsdus pa/ bkra shis pa'i gnas su me thab zlum po dkar po byas la/ tsan+dan nam 'o ma can gyi shing dkar po la zlum por brtsigs te/ ye shes sems dpa' spyan drangs la/ dang la bdun rnam dag bya/ de nas me tog dkar pos dus gsum du mchod cing // 'bras chan dang mar gyi sbyin sreg bya/ brgya rtsa brgyad byas nas gang la dmigs pa de zhi bar 'gyur ro// shAn+tiM ku ru swA hA/ dpal 'phel ba'i gnas su me thab gru bzhi ser po byas la/ shing ser po gru bzhi brtsigs te/ me tog ser pos dus gsum du mchod cing // rin po che lnga dang 'bru sna lnga'i sbyin sreg byas na/ gang la dmigs pa de rgyas par 'gyur ro// buSh+TiM ku ru swA hA/ rgyas pa lta bu'i gnas su ni// me thab zla gam dmar po brtsigs// seng ldeng dmar po'i zla gam brtsigs la/ me tog dmar pos dus gsum du mchod cing // me tog dang sman gyi sbyin sreg byas na/ gang la dmigs pa de nyid dbang du 'gyur ro// dzaHdzaHho/ dur khrod la sogs pa'i gnas su me thab gru gsum mthing nag brtsigs/ shing nag po tsher ma can gru gsum brtsigs la/ me tog sngon pos dus gsum du mchod cing // dug sna sha chen tshil chen yungs kar ske tshe/ bgegs kyi ling+ga la brgya rtsa brgyad du bsregs na/ gzas pa po tshangs pa'i tshe dang ldan pa yang 'chi bar 'gyur ro// mA ra ya hUM phaT/ go rims dang po maN+Dal bya/ de nas lha mchod/ de nas spyan drangs/ de nas bdun rnam dag bya/ de nas me lha'i sbyin sreg bya/ de nas thab khung mi dmigs par bya/ de nas me lha rang gnas su gsol/ slob dpon las kyi rdo rjes mdzad pa rdzogs so// // hUM bde gshegs gtso bo gtum po dang // lha rnams phyogs su 'khor ba rnams// bdag dang sems can rgyud sbyang phyir// skad cig tsam gyis gshegs su gsol// oM e h+ye hi b+ha ga bAn/ ma hA kA ru Ni ka ho/ sa ma ya s+t+waM sa ma ya dzaHbadzra AM ku sha dzaHzhes pas spyan drangs la/ yi ge brgya pas spyi khrus dbul/ oM sa ma ya s+t+waM/ sa ma yo haM zhes pas zhal bsil dbul/ oM pra ra sat+kA ra A dI tsid swA hA/ zhes zhabs bsil dbul/ oM ka ma lA ya swA hA/ zhes pas me tog phul la gdan dbul/ gang gis 'khor ba'i nyes pa ni// dran pa tsam gyis 'joms mdzad cing // bla med byang chub thob mdzad pa// bla ma'i zhabs la phyag 'tshal lo// lcang lo can gyi gnas mchog dam pa na// bcom ldan rdo rje gtum po ni// yon tan thams cad sku la rdzogs// skyon med sku la phyag 'tshal lo// chos nyid stong pa'i ngang las ma g.yos kyang // thams la mkhas phyir sna tshogs skur ston pa// rgyal sras khyung gi tshogs la phyag 'tshal lo// phyogs bcur bzhugs pa'i sangs rgyas thams cad la// yid kyis ci nus dmigs pa'i mchod 'bul na// kun du bzang po'i mchod sprin chen po ltar// sku gsung thugs la mnyes pa'i mchog gyur cig // bdag gis thog ma med pa'i dus mtha' nas// sdig pa ma lus bgyis pa rnams// bcom ldan phyag na rdo rje yi// spyan sngar so sor sdig bshags so// shes rab snying rjer ldan pa'i byang chub sems// dus gsum rgyal bas ji ltar bskyed pa bzhin// de yi rjes su bdag gis bskyed par bgyi// byang chub sems de nam yang mi gtong ngo // bla ma rdo rje 'chang dang ni// gsang sngags kun bdag rdo rje 'chang // rigs 'dzin pa yi rnal 'byor rnams// dge ba mdzad la rjes yi rang // bcom ldan rdo rje gtum po dang // 'khor dang bcas la lus 'bul na// bzhes nas bdag la rjes mthun par// dngos grub rnams ni stsal du gsol// dang po byang chub mchog tu sems bskyed nas// da lta dge ba gang spyad pa// bdag dang sems can don slad du// byang chub tu ni bsngo bar bgyi// phyag rdor bdun rnam dag go// gser mes ma tshig pa/ g.yu mig ma phug pa/ mu tig // rin po che mdung len/ gur gum gyis bris pa'i rten 'brel gyi snying po/ rma bya'i mdongs/ bya khyung gi snying po khro gser gyis bris pa/ gla rtsi/ ga pur/ mu zi/ btsan dug // gu gul/ tsan+dan go shiR+Sha/ sman gi sbang // bya rgod kyi tshil bu/ sbre'u'i pags pa la gtum// 