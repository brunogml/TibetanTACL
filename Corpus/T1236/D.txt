@##// rgya gar skad du/ tsit+ta tsi ti la sha pa no pA yaM/ bod skad du/ sems dang sems nyid 'dul ba'i thabs zhes bya ba/ dpal he ru ka la phyag 'tshal lo// spu mdog sna tshogs ri dgas te// rkang pas rdeg cing phyogs bzhir 'gro// brdas nas nam mkhar bsad par byas// rang gi sha yis rang lus la// rnam pa kun du dgra ru song // b+hu su ku yi rngon pa yis// skad cig gcig kyang gtong pa med// ri dgas mo ni pho la smra// nags su gnas na bde bar 'dug // de nas byung nas gsod par byed// rang gi sha yis rang lus la// rnam pa kun du dgra ru song // b+hu su ku yi rngon pa yis// skad cig gcig kyang gtong ba med// pho ni mo la 'di skad smra// su la bdag gis gnod ma byas// ci yang bdag gis zos pa med// su la'ang gnod pa ma byas na// ci yis phyir na sod cig smra// rang gi sha yis rang lus la// rnam pa kun tu dgra ru song // b+hu su ku yi rngon pa yis// skad cig gcig kyang gtong pa med// rtswa dang chu la mi gnod pa'i// gang du gnas kyang ltogs pa med// rtag tu btsal kyang ma rnyed pa'i// ri dgas pho mo 'di gnyis ni// bdag gis rnyed par ma gyur to// rang gi sha yis rang lus la// rnam pa kun du dgra ru song // b+hu su ku yi rngon pa yis// skad cig gcig kyang gtong ba med// rgyug cing 'gro ba'i ri dgas ni// de yi rjes ni rnyed pa med// brdas pas nam mkha'i dbyings su stor// b+hu su ku yi rngon pa yis// skad cig gcig kyang gtong pa mad// sems dang sems nyid 'dul ba'i man ngag ces bya ba slob dpon shAn+ta de ba nas brgyud pa slob dpon me ko las gsungs pa rdzogs so// 