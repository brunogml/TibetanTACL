@##// rgya gar skad du/ A li kA li man+t+ra dz+nyA na nA ma/ bod skad du/ a phreng ka phreng gi sngags kyi rim pa zhes bya ba/ dpal he ru ka la phyag 'tshal lo/ dbyangs dang gsal byed bzhi bcu rtsa dgu yi// bdag gzhan sgra yi rig pa'i sgra don ni// ba rdzi la sogs grangs kyang de don rtogs pa med// de phyir gsal don bdag gis bshad par bya// sgra yi gnas ni brgyad yin te// rkan dang lce dang so rnams te// spyi bo mgrin pa mchu dang ni// khod pa sna la rnam par gnas// de yi dang po a phreng ni// thun phyed bcu drug la sogs ldan// shes rab me long ye shes te// blo dang ldan pas shes par bya// de yi thog ma bcu bzhi pa// dbyangs can sgra gsal yi ge'o// de dag rnams kyi dang po ni// bcu ni mnyam pa'i ye shes so// skabs 'byung lnga ni thung ba ste// gzhan rnams ring bar shes bar bya// dbyangs rnams kyi ni thog ma gnyis// spangs te bcu bzhi'i ming can no// e ai o au bzhi dag ni// don dam kun rdzob 'bral yig go// a ni stong pa'i thig le'o// zla ba nyi ma gtum mo'o// thig le gnyis ldan a yig ni// drag po'i sgra ni dbye bar byed// r-i r-I l-i l-I 'byung ba bzhi// dbye bas sreg byed yi ge'o// thung ba'i mig 'dzums skad cig gcig // mig 'dzums ring ba skad cig gnyis// skad cig gsum pa 'bod yig yin// skad cig phyed pa gsal byed de/ rnal 'byor g.yon gyi phyogs su ni// dbyangs can bcu drug shes rab bo// de rnams sgra gnas 'di yin te/ a ku ha yig thig le gnyis la lhung // a ni khong gi yi ge'o// i tsu ya sha rkan la gnas// l-i tu las so 'byung ngo // r-i Tu ra Sha spyi bor grags// aM ni 'od gsal sna ldan te// lte bar gnas te gyen la rgyu// e ai mgrin pa o au mchu// de yi thog mar chos dbyings so// de ltar a phreng bshad byas nas// a ka tsar ta pa ye sha ste// rtsa ba'i sgras ni de rnams so// ka las brtsams te ha yi mthar// g.yas phyogs gsal byed shes par bya// ka phreng lnga tshan lnga po ste// bzhi yi sgra yi reg pa'o// sha Sha sa ha bcas pa ni// thog mar gnyis gnyis grangs min no// lhag ma gsum gsum sgra yin te// lnga tshan lnga ni sna las 'byung // mtha' la gnas pa'i 'byung ba bzhi// rnal 'byor kun rdzob 'dod pas bcad// mtshan lnga yi nam mkha' la// sha Sha sa ha drod can gnas// k+Sha ni kA li ma mo 'dus// de ni 'khor lo'i rnal 'byor ro// bskyed pa'i rim pa'i dbye ba yis// rgyu yi yi ge bshad par bya// ka nas brtsams nas ha yi bar// stir ro yi gdan yin no// ya ra la ba ma yis brgyan// mkha' 'gro rnams kyi bskyed thabs so// kaM ni thod pa kha T+wAM ga// tsha ni keng rus gdugs yin te// nga tshan lnga ni nyi ma yin// sha Sha dur khrod shes par bya// sa bon yi ge bshad byas nas// kA li rnal 'byor ngo sprod bstan// ka tshan ya dang bcas pa ni// zla gam sngon po nang nub la// phu phu sa dang gzhan la chags// ji ltar ri mo bri dang mthong // shar gyi yi ge rlung yin no// tsa tshad ra dang sha dang bcas// gru gsum dmar dang nyi ma phyed// zhe sdang dus su sprul yang bri// lho phyogs drag po'i gnas yin no// Ta tshan b+ha dang bcas pa ni// zlum la dkar te/ snga dro'i dus// ka li dzan dang 'bug ka ni// gti mug bya yi ri mo can// nub kyi phyogs su mo gdon no// ta tshan k+Sha dang Na bcas pa// gru bzhi ljang ser nam phyed ni// sa dang rlung gi khams yin no// phrag dog dmar po rgyas pa'i dus// rmi lam rta dang stag mthong ba// rgyal pos bdag gdon gyi ngo // byang gi phyogs su 'dzin par bya// ba tshan sngon po chu rlung ste// gru gsum zla gam dbyibs dang ldan// nang nub dus su khams lci ba// rig pas rnal 'byor brtag par bya// de bzhin 'byung chung nyi shu lnga'i// gdams pa zhal nas blang bar bya// dri med shes rab brgyan pa yi// thabs dang ldan pa'i sbyor ba ni// tha snyad mun pa rab bsal ba'i// de dag sems nyid stong pa bdag // tha snyad la bkod dge ba des// 'gro drug sdug bsngal zad phyir bsngo// A li kA li'i rnal 'byor zhes bya ba slob dpon gan+d+ha sa mdzad pa rdzogs so// 