@##// dpal rdo rje rnam par 'joms pa la phyag 'tshal lo// phun sum tshogs pa ma yin pa phun sum tshogs par 'dod pa'i sgrub pa po dam tshig dang ldan pas/ bdag nyid kyi mdun du zangs la sogs pa'i snod bre bco brgyad shong ba cig bzhag la/ de'i nang du rin po che sna gang yang rung ba las byas pa'i dpal rdo rje rnam par 'joms pa mtshon gang ba'am/ mtho gang ngam khru gang ba la sogs pa ji ltar 'grub pa'i lugs ma byas la bzhugs su gsol/ zangs la sogs pa'i snod khyor ba gang shong ba cig tu chu gtsang ma srog chags med pas bkang ste/ 'bru'am zan mtheb kyu re bcug la/ na mash+tsaN+Da badzra kro d+hA ya hu lu hu lu tiSh+Tha tiSh+Tha ban+d+ha ban+d+ha ha na ha na a mr-i te hUM phaT/ ces lan bdun bdun brjod la rdo rje rnam par 'joms pa sku mdog gser btso ma lta bu la dmigs la dbul lo// mchod sbyin gyi phyag rgya se gol gyi sgra dang ldan pas snod chen po khangs par dbul/ 'bul dus su kha dang yan lag bshal la dbul lo// de ltar phul bas nyi ma re la kAR+ShA pa Na lnga stong lnga stong thob par nges so// de ltar ma chags par nyi ma ri rtse la shar ba phan chad dang / lto ba'i gong du rdzogs par bya'o// de ltar nyi ma re la yi dam du byas pas 'dod pa'i don phun sum tshogs par nges so// longs spyod dang ldan par nges pa'i dpal tshogs kyi gtor ma rin po che legs phreng zhes bya ba/ slob dpon ye shes rdo rjes mdzad pa rdzogs so// 