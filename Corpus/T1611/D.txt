// bcom ldan 'das ye shes kyi 'khor lo'i bdag po la phyag 'tshal lo// sngags pa yan lag drug rtsibs drug // 'khor lo 'bar ba dri ma med// de nang pad+mo stong 'dab la// bskal bzangs sangs rgyas brgya phrag bcu// lte ba pad+mo can nyid de// de snying rdo rje 'dzin pa yin// de yi thugs ni ye shes che// gnyis med thig le dkar 'tsher ro// oM AH hrIHhUM phaT swA hA/ g.yas dang g.yon lag mgo bo dang ni de bzhin rkang // g.yas g.yon rdo rje yan lag bzhi la go rims bzhin// zla mdog me dang nam mkha' in+d+ra dang // mar me'i dud mdog gnas drug dag gi bdag nyid bsam// dzaHhUM baM hoH/ ji bzhin ye shes gzhug pa yi// man ngag gis ni lha bcings la// rnal 'byor mu khyud bzlas pa yis// dpal phreng gsum gyi sngags ring brjod// sna tshogs kha dog can 'od zer// de bzhin dkar dang dmar ba nyid// spro dang bsdu ba'i sbyor ba yis// don gsum rtag tu bsgrub par bya'o// oM AHhrIHhUM phaT swA hA/ a A/ i I/ u U/ r-i r-I/ l-i l-I/ e ai/ o au/ aM aH/ ka kha ga g+ha nga / tsa tsha dza dz+ha nya/ Ta Tha Da D+ha Na/ ta tha da d+ha na/ pa pha ba b+ha ma/ ya ra la wa/ sha Sha sa ha k+ShaH/ rnam dag ye shes thig le las byung bde ba'i rgyun gyis bla ma dang // de las kyang 'phros pad+ma 'dzin sku shel ltar rab dang rab tu gang // yang des rdzogs sangs rgyas dang nyan thos sras bcas de bzhin 'khor lo yig 'bru nyid// mu khyud 'khor lo zag med ro myang byang chub sems rgyun gyis khyab spro// de rjes de nyid rim pa yis// ye shes 'od gsal phyung bas kyang // yid kyi mun pa kun bsal zhing // lus can la yang bdar bar bya// ji skad bstan pa'i cho ga yis// rnal 'byor rgyud dag gyur pa ni// dmigs bya dmigs byed dmigs bral ba'i// rnam par mi rtog rang skye 'gyur// dpal 'khor lo rnam dag gi sgrub thabs rdzogs so// 