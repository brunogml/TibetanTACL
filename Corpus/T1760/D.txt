@##// rgya gar skad du/ nI lAm+ba ra badzra d+ha ra badzra pA Ni ro Sha sA d+ha ni/ bod skad du/ phyag na rdo rje gos sngon po can gtum po zhes bya ba'i sgrub thabs/ 'phags pa 'jam dpal la phyag 'tshal lo// g.yon brkyang pa yi gdan la bzhugs// rdo rje bsnams shing klu rnams 'dul// rgyan ldan khro bo'i rgyal la 'dud// ji ltar rtog pa rgyud nas bri// snying brtse shes rab dad dang // dbang dang rjes gnang sgrub pa pos// gnas khang me tog gcal bkram nas// bde ba'i stan la nyer 'dug ste// rje btsun la sogs spyan drangs nas// mchod cing bshags pa la sogs bya// oM shUn+ya tA dz+nyA na badzra swa b+hA ba At+ma kou0f85haM/ de nas rang sems hUM du bsams// 'od 'phros gyur dang sa gzhir bsams// de nas hUM las gzhal yas ni// rdo rje sngon po lte bar bcas// gru bzhi sgo bzhi zla ba'i gdan// hUM las rdo rje sku bskyed de// brkyang bskum ljang nag rdo rje g.yas// sbrul dang stag lpags sdig pa g.yon// khro bo'i zhal mdog thugs kar hUM// de las khro bo bzhi po 'phros// khams gsum rgyal dang shin tu khros// rdo rje khro bo bdud rtsi 'khyil// sgo bzhi dag tu bsam par bya// sku mdog ljang nag phur bu bsnams// zla ba'i gdan la brkyang bskum bzhugs// ye shes la sogs spyan drangs bstim// sku gsung byin brlab gnas drug bsrung // oM tsaN+Da ma hA ro Sha Na hUM phaT/ pradz+nyAn+ta kr-i ta kI li kI lA ya hUM phaT/ tsu ru tsu ru tsaN+Da kI lI kI lA ya phaT/ trA sa ya trA sa ya badzra kI li kI lA ya phaT/ na maHtsaN+Da a mo g+ha kA+e lA ya phaT ces bzlas par bya'o// gtor ma ni oM hUM hrIHzhes pas byin gyis brlab bo// rtsa ba'i sngags kyis dbul bar bya'o// dam pa'i byin rlabs phan pa chen po thob// 'bras bu nye ba nyid du 'grub 'gyur te// dpal ldan bla ma'i zhal gyi bdud rtsi 'di// bdag gis 'thungs nas gzhan la phan phyir brtsams// bdag gis sgrub thabs 'di byas pas// bdag dang mtha' yas sems can rnams// bar chad thams cad rab zhi ste// phyag na rdo rje 'dra bar shog // phyag na rdo rje gtum po'i sgrub thabs o D+yan gyi slob dpon a mo pa na d+ha zhes bya bas mdzad pa rdzogs so// // paN+Di ta de pa pur+Na mA ti dang / lo tsA ba chos kyi bzang pos bsgyur ba'o// 