@##// rgya gar skad du/ pany+tsa rak+ShA r+ts+tsan pi d+hiH/ bod skad du/ bsrung ba lnga'i mchod pa'i cho ga// bcom ldan 'das ma so sor 'brang ma la phyag 'tshal lo// oM AHdpal ldan rdo rje zhes pa la sogs pa ni gnod sbyin sha za srin po'i tshogs kyis skrag par byed cing brnag dka'i 'jigs pa rnams dang / lo nyes nyer 'tshe nad dang chu srin rnams kyis mnan pa'i 'gro ba 'di gzigs nas// brtser ldan thams cad mkhyen pa yis ni so sor 'brang ma rtag tu byung ba yin// bcom ldan 'das mi mchog gi dbang phyug don kun phun tshogs mdzad ma de la 'dud// oM AHhUM/ swa b+hA ba shud+d+haHsarba d+harmAHswa b+hA ba shud+d+hou0f85haM/ oM shU n+ya tA dz+nyA na badzra swa b+hA ba At+ma kou0f85haM/ sems can thams cad nye bar gzung ba'i slad du bdag nyid so sor 'brang ma'i gzugs su bsgom par bya ste/ lag pa g.yas su AM yig gis nyi ma'i dkyil 'khor dang lag pa g.yon par A yig gis zla ba'i dkyil 'khor ro// lag pa'i dung dag la hUM yig gis rdo rje rtse lnga par rnam par bsgoms nas/ pad skor gyis dung byin gyis brlab po// oM ma Ni d+ha ri badzra Ni ma hA pra ti sa re rak+Sha rak+Sha hUM hUM swA hA/ oM sarba big+hAM ut+pA ra ya hUM/ oM puSh+pe zhes pa la sogs pas me tog la sogs pa byin gyis brlab bo// oM a kA ro mu khaM zhes pa la sogs pas gtor ma byin gyis brlab bo// oM AHhUM rak+Sha rak+Sha phaT swA hA/ oM s+thA naM me rak+Sha hUM/ oM yo ga me rak+Sha hUM/ oM At+ma naM me rak+Sha hUM/ de nas rang gi snying gar a yig gis zla ba'i dkyil 'khor de'i steng du praM gyi yi ge bsams nas/ de'i 'od zer gyis bla ma dang byang chub sems dpa' la sogs pa snang bar byas shing // sems can gyi don byas shing // 'og min gyi gnas su song ste/ so sor 'brang ma chen mo 'khor dang bcas pa mdun gyi nam mkha'i gnas su bltas shing dgug go// oM badzra tsakri hUM/ oM badzrAM ku sha dzaH/ oM badzra pA sha hUM/ oM badzra s+pho Ta baM/ oM badzrA be sha hoH/ oM AHhI pany+tsa rak+Sha yai pra ba ra sat+ka rA ya ar+g+haM pra tIts+tsha hUM swA hA/ zhes pa la sogs pa'o// me tog dgod pa ni/ oM ma Ni d+ha ri badzri Ni ma hA pra ti sa re hUM hUM phaT swA hA/ dbus su'o// oM a mr-i ta ba re bra ba ra bi shud+d+he hUM hUM phaT swA hA/ shar du'o// oM a mr-i tA bi lo ki ni gar+b+d+ha saM rak+Sha Ni A kaR+Sha Ni hUM hUM phaT swA hA/ lho ru'o// oM bi ma le bi pu le dza ya ba re dza ya hUM ha ni ru ru tsa le hUM hUM phaT swA hA/ nub tu'o// oM b+ha ra b+ha ra saM b+ha ra saM b+ha ra in+d+ri ya ba la bi sho d+ha ni hUM hUM phaT swA hA/ byang du'o// grwa rnams su/ oM kA lI ye swA hA/ mer ro// oM kA lA ra trI ye swA hA/ bden bral du'o// oM kA la kar+N+NI ye swA hA/ rlung du'o// oM shwi tI ye swA hA/ dbang ldan du'o// oM badzrAM ku shI ye swA hA/ shar sgor ro// oM badzra pA shI ye swA hA/ lho sgor ro// oM badzra s+pho TI ye swA hA/ nub sgor ro// oM badzrA be shI ye swA hA/ byang sgor ro// oM gan+d+ha r+b+be b+h+yaHswA hA/ shar du'o// oM kum+b+ha N+De b+h+yaHswA hA/ lho ru'o// oM nA ge b+h+yaHswA hA/ nub tu'o// oM yak+She b+h+yaHswA hA/ byang du'o// oM me g+ho lkA yai swA hA/ oM shI tAM sha we swA hA/ oM rak+tAM ga ku mA rA ya swA hA/ oM bud+hA ya swA hA/ oM b+ho ga spa dA ya swA hA/ oM a su rot+ta mA ya swA hA/ oM kr-iSh+Na war+N+Na ya swA hA/ oM a mr-i ta pr-i yA ya swA hA/ oM dz+ye ti ke te pe swA hA/ oM kr-it+ta kA ya swA hA/ oM ro hi N+ye swA hA/ oM mr-i ga shi rA yai swA hA/ oM Ar+d+rA ya swA hA/ oM pu na rba sa ba swA hA/ oM pu Sh+yA ya swA hA/ oM a sh+le ShA ya swA hA/ oM ma g+hA ya swA hA/ oM pUrba pha lgu n+yai swA hA/ oM ut+ta ra pha lgu n+yai swA hA/ oM hastA ya swA hA/ oM tsai trA ya swA hA/ oM swA ta ye swA hA/ oM bi shA ShA ya swA hA/ oM a nu ra d+hA ya swA hA/ oM dz+yeShA ya swA hA/ oM mU lA ya swA hA/ oM pUrbA ShA D+hA ya swA hA/ oM ut+ta rAShA NA ya swA hA/ oM a b+hi dzi ta ye swA hA/ oM shrA ba NA ya swA hA/ oM d+ha ni Sh+ThA ya swA hA/ oM sa ta b+hiShA ya swA hA/ oM bUrba b+ha drA ya swA hA/ oM ut+ta ra b+ha drA ya swA hA/ oM re ba t+yai swA hA/ oM a shwa n+yai swA hA/ oM b+ha ri N+yai swA hA/ oM in+d+rA ya swA hA/ oM ya mA ya swA hA/ oM ba ru NA ya swA hA/ oM ku be rA ya swA hA/ oM ag+na ye swA hA/ oM t+yA ya swA hA/ oM bA ya be swA hA/ oM i shA nA ya swA hA/ oM pra h+ma Ne swA hA/ oM pr-i thi byai swA hA/ oM be ma tsi tri b+h+yaHswA hA/ zhes pas mchod de// kun da dung dang zla mdog 'dra// rdo rje sems dpa'i bdag nyid mchog // phun sum tshogs kun sbyin mdzad ma// so sor 'brang ma khyod la 'dud// kha dog gnag cing sgra chen mo// gdug pa 'jigs shing 'jigs mdzad ma// gdul dka'i 'byung po sdud par mdzad// khro mo'i rgyal la bdag phyag 'tshal// lha mo ye shes che las byung // gser mdog gi ni 'od mdzad ma// lha mo chen mo rig sngags rgyal// rma bya la yang bdag phyag 'tshal// kha dog mdzes shing spyan rgyas pa// chu skyes kha bye bzhad pa mo// dmar 'bar pad+ma rA ga ste// 'gro ba'i yum la phyag 'tshal lo// bai DUr+ya yi 'od ltar snang // myos byed la brtson rnam par 'khor// kA kor+d+ha ni gcod mdzad ma// lha mo'i gzugs can la phyag 'tshal// dbang med bdag gis mi dge bgyis pa dang // bgyid du stsal dang yi rang bgyis pa gang // de dag thams cad byang chub mchog gi ni// spyan sngar da ni so sor bshags par bgyi// ma lus 'gro ba'i don rnams sgrub mdzad pa// zab cing gting med bde gshegs sras rnams kyi// tshogs gnyis dang ni de las gzhan la yang // rtag tu bdag ni rjes su yi rang ngo // zhes pa ni/ dang po'i rnal 'byor ro// de ma thag tu byams pa dang snying rje dang dga' ba dang btang snyoms te tshangs pa'i gnas pa bzhi bsgom par bya'o// oM swa b+hA ba shud+d+haH/ sarba d+harmAHswa b+hA ba shud+d+hau0f85haM/ oM shU n+ya tA dz+nyA na badzra swa b+hA bAt+ma kou0f85haM/ de nas yaM raM laM baM suM las gser gyi ri dang gling rgya mtshos 'khor yug tu yongs su bskor ba/ raM yig gi nyi ma'i dkyil 'khor/ de'i steng du hUM las skyes pa'i sna tshogs rdo rje las 'od zer 'phros pa las rdo rje'i sa gzhi dang rdo rje'i rab dang rdo rje'i gur dang rdo rje'i bla re bsgom par bya'o// de'i steng du b+h+rUM yig gis gru bzhi pa sgo bzhi pa rta babs bzhis brgyan pa'i khangs pa brtsegs pa bsgom par bya'o// de'i dbus su baM yig las skyes pa'i sna tshogs chu skyes/ de'i steng du zla ba'i gzugs brnyan/ de'i steng du praM yig gi sa bon las skyes pa'i 'od zer las skyes pa'i 'khor lo dkar po rtsibs brgyad pa bsgom par bya'o// rang gi sa bon dang mtshan ma yongs su gyur pa las sna tshogs chu skyes dang zla ba la rdo rje skyil mo krung gis bzhugs pa/ dkar po zhal bzhi pa/ g.yas nag po/ rgyab ser po/ g.yon ljang gu / phyag brgyad pa/ g.yas kyi phyag dang pos 'khor lo/ gnyis pas rdo rje/ gsum pas mda'/ bzhi pas ral gri/ g.yon gyi dang pos sdigs mdzub dang rdo rje'i zhags pa/ gnyis pas rtse gsum/ gsum pas gzhu/ bzhi pas dgra sta bsnams pa/ spyan gsum pa/ dbu la mchod rten gyis brgyan pa/ rgyan thams cad kyis brgyan pa'i so sor 'brang ma bsgom par bya'o// de'i shar du hUM yig sa bon las byung ba'i stong chen mo rab tu 'joms ma sna tshogs chu skyes dang nyi ma la rol pa'i stabs kyis bzhugs pa/ sku mdog nag mo/ skra ser skya gyen du brdzes pa/ mi'i thod pa'i phreng ba phrag par 'phyang ba/ smin ma khro gnyer can/ mche ba gtsigs pa'i zhal/ rna rgyan dang / dpung rgyan dang / mu tig gi do shal dang gdu bu ste sna tshogs pas brgyan pa/ zhal bzhi ma/ mdun nag mo/ g.yas dkar mo/ rgyab ser mo/ g.yon ljang gu/ zhal so so la spyan gsum ma/ phyag brgyad pa/ g.yas kyi phyag dang pos mchog sbyin/ gnyis pas lcags kyu/ gsum pas mda'/ bzhi pas ral gri// g.yon gyi phyag dang pos sdigs mdzub dang zhags pa/ gnyis pas dgra sta/ gsum pas gzhu/ bzhi pas pad+ma'i steng du rin po che cha drug pa bsnams pa/ sna tshogs pa'i rgyan gyis brgyan pa/ stobs chen mo pha rol gnon pa/ drag mo'i cha byad du bsgom par bya'o// lho ru sna tshogs pad+ma dang zla ba'i dkyil 'khor gyi dbus su/ maM yig las byung ba'i rma bya chen mo ser mo/ sems dpa'i skyil krung can/ zhal gsum ma/ zhal so so la spyan gsum pa/ rtsa ba'i zhal ser mo/ g.yas nag mo/ g.yon dmar mo/ phyag brgyad pa/ g.yas kyi dang pos mchog sbyin/ gnyis pas rin po che'i rgyun gyi bum pa/ gsum pas 'khor lo/ bzhi pas ral gri/ g.yon gyi phyag dang pos snod kyi steng du dge slong // gnyis pas rma bya'i mdongs/ gsum pas bum pa'i steng du sna tshogs rdo rje/ bzhi pas rin po'i rgyal mtshan bsnams pa/ rin po che'i cod pan can/ rgyan thams cad kyis rnam par brgyan pa bsgom par bya'o// nub tu sna tshogs pad+ma'i steng du nyi ma'i dkyil 'khor gyi dbus su traM yig las byung ba'i gsang sngags rjes su 'brang ba chen mo dmar ba/ zhal gsum pa/ zhal so so la spyan gsum ma/ rtsa ba'i zhal dmar mo/ g.yas nag mo/ g.yon dkar mo/ phyag bcu gnyis ma/ phyag dang po dag gis chos kyi 'khor lo'i phyag rgya byas pa/ gnyis pa dag gis ting nge 'dzin gyi phyag rgya/ gsum pa dag gis mchog sbyin zhags pa 'dzin pa/ bzhi pa dag gis mi 'jigs pa dang pad+mas mtshan pa'i bum pa 'dzin pa/ lnga pa dag gis rdo rje dang rin po che 'dzin pa/ drug pa dag gis mda' dang gzhu 'dzin pa/ sems dpa'i skyil krung rin po che'i cod pan can/ rgyan thams cad kyis brgyan pa/ dar la bab ba'i lang tsho dang ldan pa/ do shal dang gdu bus brgyan pa bsgom par bya'o// byang du sna tshogs pad+ma'i steng du zla ba'i dkyil 'khor gyi dbus su/ shaM yig las byung ba'i bsil ba'i tshal chen mo ljang gu/ zhal gsum ma/ zhal so so la spyan gsum ma/ rtsa ba'i zhal ljang gu/ g.yas dkar mo/ g.yon dmar mo/ g.yas kyi phyag dang pos mi 'jigs pa/ gnyis pas rdo rje/ gsum pas mda'/ g.yon gyi phyag dang pos sdigs mdzub dang rdo rje zhags pa/ gnyis pas rgyal mtshan/ gsum pas gzhu bsnams pa/ rgyan thams cad kyis brgyan pa bsgom par bya'o// mer sna tshogs chu skyes dang nyi ma la nag mo gnag cing phyag dag gis dung 'dzin pa/ bden bral du sna tshogs chu skyes dang zla ba la dus mtshan ma ser mo phyag dag gis dgra sta 'dzin pa/ rlung du sna tshogs chu skyes dang nyi ma la rna ba nag mo dmar ba/ phyag dag gis rgyal mtshan 'dzin pa/ dbang ldan du sna tshogs pad+ma dang zla ba la dkar mo dkar ba/ phyag dag gis rtse gsum 'dzin pa/ bzhi po 'di rnams rdo rje'i skyil krung dang / rin po che'i cod pan can/ spyan gsum ma/ dar la bab pa'i lang tsho dang ldan par bsgom par bya'o// shar sgo dzaHyig las byung ba'i rdo rje lcags kyu ma dkar mo phyag g.yas pa lcags kyu'i tshul/ lhor hUM yig las byung ba'i rdo rje zhags pa ma ser mo phyag g.yas kyis zhags pa 'dzin pa/ nub tu baM las byung ba'i rdo rje lcags sgrog ma dmar mo phyag g.yas rdo rje'i lcags sgrog gis mtshan pa/ byang du ho yig las byung ba'i rdo rje 'bebs ma sngo bsangs phyag g.yas kyis rdo rje dril bu 'dzin pa/ bzhi po 'di rnams sna tshogs pad+ma dang nyi ma la rdo rje'i skyil krung gis bzhugs pa/ spyan gsum ma/ dar la bab ba'i lang tshos brgyan pa/ rnam par bkra ba'i rin po che'i rgyan can bsgom par bya'o// shar lus 'phags por lha yul ba'i rnam pa sna tshogs pa'i kha dog gi cha byad dang ldan pa'i dri za rnams so// 'dzam bu gling du srin po ltar snang zhing gcigs pa sna tshogs pa'i cha byad can gyi grul bum rnams so// nub ba lang spyod du gdengs kas mtshan pa'i mgo po sna tshogs pa'i cha byad can gyi rgyan 'dzin pa'i klu rnams so// byang sgra mi snyan du gnod sbyin gyi gzugs sna tshogs pa'i cha byad 'dzin pa'i lus ngan rnams bsgom par bya'o// de nas phyi rol du shar gyi phyogs su rta bdun pa'i shing rta la gnas pa'i nyi ma dmar po g.yas dang gzhan gyi phyag dag gis pad+ma 'dzin pa/ de'i g.yon du zla ba ngang pa la zhon pa g.yas dang gzhan gyi phyag dag gis ku mud 'dzin pa/ mer mig dmar ra skyes la zhon pa g.yas gri kaT+TA ra/ g.yon gyis mi'i mgo bo 'dzin pa/ lho ru gza' lhag ser po pad+ma la gnas pa mda' dang gzhu 'dzin pa/ bden bral du phur bu mdog dkar po glang po che la zhon pa phreng ba dang spyi blugs 'dzin pa/ nub tu pad+ma la pa bsangs dkar po phreng skud dang spyi blugs 'dzin pa/ rlung du rus sbal la spen pa nag po dbyug pa dang phreng ba 'dzin pa/ byang du sgra gcan dmar nag nyi ma dang zla ba 'dzin pa/ dbang ldan du mjug ring gnag cing du ba'i mdog ral gri dang sbrul zhags 'dzin pa'o// de nas phyi rol gyi khor yug la shar gyi phyogs su me thab kyi stan la gnas pa'i smin drug sngo bsangs/ khyu mchog la zhon pa'i snar ma dkar mo/ ri dgas la zhon pa'i mgo nag mo/ sbrul chen la gnas pa'i lag ser mo/ pad+ma la gnas pa'i nab so ser mo/ bum pa la gnas pa'i rgyal sngo bsangs bya rog gi stan la skag dkar mo/ lho ru ma he'i stan la mchu gur kum lta bu/ rdo'i stan la gre ljang gu/ rdo'i stan la sbo ljang gu/ glang po che la zhon pa'i me bzhi dkar mo/ rma bya la gnas pa'i nag pa ljang gu/ khyogs la zhon pa'i sa ri ser mo/ lug la gnas pa'i sa ga nag mo/ nub tu ngang pa la gnas pa'i lha mtshams sngo bsangs/ rus sbal la gnas pa'i snon ser mo/ la phug la gnas pa'i snubs ser ma/ stan nang tshangs can la gnas pa'i chu stod nag mo/ shing shar la gnas pa'i chu smad dkar mo/ seng ge'i stan la gro bzhin sngo bsangs/ ro la gnas pa'i byi bzhin dkar mo/ dom la gnas pa'i mon gru ser skya/ sprin la gnas pa'i mon gre nag mo/ ngang pa la gnas pa'i khrums stod ljang gu/ mon gru nas khrums smad kyi bar gyi bzhi po ma phyi la chad pa kha skang ba yin yang gdan 'di rnams ma nges pas spar dpyang dgos/ glang la zhon pa'i khrums smad ser mo/ 'khor lo la gnas pa'i nam gru ser skya/ rta la zhon pa'i dbyu gu dkar mo/ yi dags kyi stan la bra nye ljang gu ste/ lha mo nyi shu rtsa brgyad po 'di rnams g.yo ba'i stod g.yogs gyon pa/ thal mo sbyar ba dag tu bsgom par bya'o// de'i phyi rol 'khor yug gsum pa la shar du/ sa srung dkar po la zhon pa'i dbang po rdo rje 'dzin pa/ lho ru ma he la zhon pa'i gshin rje nag po dbyug pa 'dzin pa/ nub tu chu srin la zhon pa'i chu lha dkar po gdengs ka bdun dang ldan pa/ sbrul zhags dang dung 'dzin pa/ byang du mi la zhon pa'i ku be ra ser po lcags kyu dang be con 'dzin pa/ mer ra skyes la zhon pa'i me lha dmar po blugs gzar dang spyi blugs 'dzin pa/ bden bral du ro la zhon pa'i srin po'i bdag po sngon po ral gri dang phub 'dzin pa/ rlung du ri dgas la zhon pa'i rlung lha sngon po rlung ras 'dzin pa/ dbang ldan du khyu mchog la zhon pa'i dbang ldan dkar po/ phyag na rtse gsum dang thod pa 'dzin pa/ 'di'i g.yon logs su ngang pa la zhon pa'i tshangs pa ser po gdong bzhi pa phyag bzhi pa thal mo sbyar ba'i phyag dag gis bgrang phreng 'dzin zhing dbyug pa dang spyi blugs 'dzin pa/ bden bral dang chu lha dag gi bar du nor 'dzin ma ser mo phyag na gser gyi bum pa/ de'i g.yon logs su gshin rje'i bran mo sngo bsangs ral gri dang phub 'dzin pa'o// de nas yan lag dgod pa ni/ oM AHhUM sa swA hA/ mig dag la praM/ rna ba dag la buM/ sna dag la maM/ kha dag la traM/ reg bya dag la dzriM ngo // de nas rang gi snying gar gnas pa'i 'od zer gyi 'od zer sna tshogs pa'i 'jig rten gyi khams su spros te/ des ye shes sems dpa' dang dam tshig sems dpa' lhan cig tu 'o ma dang chu ltar ro gcig tu gyur bar bltas nas/ ab+hi Shiny+tsa tu mAM sarba ta thA ga tA zhes pas dbang bskur bar gsol ba gdab par bya zhing // ji ltar bltams pa tsam gyis ni// zhes pa la sogs pas chu'i dbang bskur bar bya'o// de nas mchod pa dang bstod pa bya ste/ sangs rgyas thams cad skyed mdzad cing // sems can kun la phan mdzad ma// sems can kun gyi don bsgrub phyir// bsrung ba lnga la phyag bgyi'o// gang rnams tshim pa tsam gyis ni// sems can dge zhing rgyal bar mdzad// phun tshogs thams cad sbyin mdzad pa'i// gza' rnams dgu po khyod la 'dud// rgyu skar nyi shu rtsa brgyad po// phyogs rnams su ni bdun bdun gnas// nad kun nye bar zhi ba'i phyir// de rnams la ni gus phyag 'tshal// gang gi bsrung ba'i cho ga yis// sems can bde zhing rgyal bar mdzad// phyogs dang phyogs bral bzhugs pa yi// 'jig rten skyong la phyag bgyi'o// zhes pa ni rnal 'byor gnyis pa'o// de nas dpral ba dang mgrin pa dang snying ga rnams su dkar po dang dmar po dang nag po'i oM AHhUM gi yi ge nges par brtag par bya zhing // ji srid 'dod par bsgom par bya'o// de nas snying ga'i sa bon gyi 'od zer gyis bkug pa'i dam tshig sems dpa'i dkyil 'khor lta bu'i ye shes sems dpa'i dkyil 'khor mdun gyi nam mkha'i phyogs su bzhugs par bltas nas dgug pa la sogs pa ni sngar bzhin du bya'o zhes pa ni phra mo'i rnal 'byor ro// de'i rjes su bzlas pa bya ste/ dgug pa la sogs pa can sngar bzhin du shes par bya'o zhes pa ni bzlas pa'i rnal 'byor ro// b+h+rUM las rin po che'i snod du khaM yig las bza' ba la sogs pa/ oM AHhUM gis byin gyis brlabs nas/ de rnams kyi 'od zer gyis de bzhin gshegs pa thams cad kyi ye shes bkug nas de nyid du thim par bsam par bya'o// de nas 'jig rten skyong ba rnams dgug pa'i phyag rgya bstan la/ mchod yon la sogs pas mchod de/ oM ma hA pra ti sa rA yai swA hA/ oM ma hA sA ha sra pra mar+d+ha n+yi swA hA/ oM ma hA mA yU R+Yai swA hA/ oM ma hA shI ta ba t+yai swA hA/ oM ma hA man+t+rA nu sA re N+ye swA hA/ sangs rgyas bdag nyid chen po nyid// rig pa'i lha mo stobs chen mo// bdag gi khro gnyer can nyid dang // lha mo sgron ma de bzhin skyo// rdo rje lcags sgrog dkar mo gang // dkar mo chen mo de bzhin nyid// rdo rje nag mo pho nya mo// de bzhin rdo rje'i pho nya gzhan// zhags bzang rdo rje zhags pa ma// rdo rje zhags pa stobs chen mo// de bzhin nor can skal chen ma// pad+ma 'khyil pa nyid dang yang // me tog so ma nor bu'i gtsug // gser gyi skra ma ser skya ma// gzi brjid chen mo de bzhin du// nor can lha mo glog phreng ma// srin mo dang ni ral gcig ma// sangs rgyas zhing gi 'dren pa mo// thod pa can ma skal chen ma// de bzhin nor can lang ka'i dbang // gzhan yang sems can rjes 'dzin pa'i// rig ma mang po 'di lta ste// nag po gtsigs ma grul bum ma// dung can ma dang pad+ma'i mtshan// 'phrog ma skra ljang dpal ldan ma// ser skya mo ni ljang gu ste// 'phyang ma rab tu 'phyang ba mo// lha mo zhags nag bum lto ma// gshin rje'i pho nya gshin rje'i srin// 'byung po za ma 'byung mo rnams// gtor ma me tog bdug pa dri// sgron ma 'di ni so sor bzhes// zhal zas dag kyang dbul bgyi zhing // dus kun du ni bsrung bar mdzod// rnam pa kun ni bdag dang ni// 'khor bcas ma lus sems can gyi// nye bar 'tshe nyid thams cad dang // 'jigs pa thams cad nyams par gyis// de bzhin rtag tu myur bar ni// 'chi ltas kun dang cher 'bab pa'ang // lo brgya ru ni 'tsho gyur cig // rtag tu ston brgya mthong bar shog // rtag tu grub pa'i sngags kyi gzhi// bde legs dang ni gzhi tshugs gyur// slar yang mchod de/ ma rnyed ces pa la sogs pas bzod par gsol te gshegs su gsol bar bya'o/ bsrung ba lnga'i mchod ba'i cho ga rdzogs so// // rgya gar shar phyogs kyi paN+Di ta chen po/ nags kyi rin chen gyi zhal snga nas dang / gzhon nu dpal gyis bsgyur ba'o// 