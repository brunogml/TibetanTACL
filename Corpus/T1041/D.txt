@##// rgya gar skad du/ badzra ga ru Da sA d+ha na/ bod skad du/ rdo rje khyung gi sgrub thabs/ rdo rje gtum po la phyag 'tshal lo// dkon mchog gsum la skyabs su 'gro ba byas la/ rang nyid rdo rje khyung kha dog nag po lag pa gnyis kyis sbrul za ba/ gshog pa dang sgro la sogs pa gnam lcags kyi ral gri me 'bar ba/ mig khro chu khol ba lta bu/ sku che ba cig tu bsams te/ oM badzra ga ru Da tsaN+Da ma hA nA ga mA ra ya sod sod/ nA ga mA ra ya thum ril rbad rbad hUM phaT/ rtag tu bzlas la ma yengs pas bsgrub par bya'o// 'di ni las thams cad pa'i sngags te/ gang la yang bum par chu blugs la khyung bskyed la bzlas pa brgya rtsa brgyad bzlas te/ de nas yungs kar blugs la khrus bya'o// nad gang na bar yang byug par bya'o// bya'i sha mi bza'/ sgo nga mi bza'/ bya la mi brdeg // rtag tu lhar bsgom par bya'o// rdo rje khyung gi sgrub pa'i man ngag // slob dpon rdo rje pad+mas mdzad pa rdzogs so// // paN+Di ta sa'i snying po dang / lo tsA ba rma ban gyis bsgyur ba'o// 