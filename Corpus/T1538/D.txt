@##// rgya gar skad du/ Ar+ya many+dzu shrI sA d+ha naM/ bod skad du/ 'phags pa 'jam dpal gyi sgrub pa'i thabs/ 'jam dpal gzhon nur gyur pa la phyag 'tshal lo// tshad med pa dang byang chub sems bskyed de// sngags 'di brjod cing mi dmigs stong par bsgom/ oM swa b+hA ba bi shud+d+haHsarba d+har+m+maHswab+hA ba bi shud+d+hou0f85haM/ stong nying ngang las baM paM a dkar las// rgya mtsho'i steng du pad+ma zla ba bsam// de steng rang sems a dkar nyid gyur las// 'od 'phros don byas 'dus par ltar gyur te// zhal gcig phyag gnyis mchog sbyin ut+pal bsnams// rdo rje'i skyil krung 'od zer rab 'phro ba// dar dkar na bza' rin chen rgyan gyis spras// ston zla'i mdog can lang tsho ldan pa bsgom// oM bA kyai daM na maHrig sngags rgyal po 'bum phrag gcig gis 'grub// zla ba gcig gis blo 'phel rig pa 'dzin// dngos sam rmi lam nyid du mthong thos 'gyur// grub pa'i mtshan ma gzhan yang snang bar 'gyur// nyi zla gzas zin dus su ma sha nyid// dar dkar gyis dril lce 'og bcug la bzlas// myu gu byung gyur 'di ni grub pa yin// yang na ral gri nyid bzung rig 'dzin 'gyur// gre phugs a dkar dag las 'od 'phros pas// rgyal ba kun gyi blo gros dpag med dag // 'dus nas khong du thim pas lus kun khengs// mi brjed dran pa'i gzungs ni thob par 'gyur// snying dbus zla ba'i dkyil 'khor rtsibs drug la// 'bru drug yi ge bkod la g.yas g.yon bskor// shugs drag rtse mo rno zhing rab dkar bas// nyes 'joms stobs ldan myur 'dzin rab gsal 'gyur// pha rol phyin dang bstod pa mang po dang // mtshan nas brjod dang mchod pa sna tshogs dang / maN+Dal dbul zhing gsol ba gdab par bya// 'di ni myur du 'grub par 'gyur ba yin// 'jam pa'i dbyangs kyis byin gyis brlabs pa'i paN+Di ta chen po ma tis mdzad pa rdzogs so// // rgya gar shar phyogs dza ga tA la'i paN+Di ta chen po dA na shI las bod yul gyi dbus drang srong srin po'i rir lha'i skad las bod kyi brdar 'khrul pa med par bsgyur ba'o// 