/ @##// rgya gar skad du/ Ar+ya ma hA pra tis re bit+yA tsakra ni baM d+ha TaM/ bod skad du/ 'phags ma rig pa chen mo so sor 'brang ma'i 'khor lo/ 'gro ba thams cad kyi bsam pa rdzogs par byed pa'i bcom ldan 'das so sor 'brang ma la phyag 'tshal te/ gus pas mdo yi rjes 'brangs nas// rgyal bas bstan pa'i lus bsrung ba// 'khor lo de yi mtshan nyid brjod// de la dang por re zhig tshes grangs dang rgyu skar bzang po la sogs pa'i nyi ma la bab nas phyogs gtsang ma yid du 'ong bar gci bas byugs te/ rten bzhi dang ldan pa'i bla re bres la rdul tshon dkar po'i dkyil 'khor bzhengs te/ pad+ma 'dab ma brgyad pa lte ba dang ge sar bcas pa'i dbus su 'khor lo'i mtshan ma'o// nang dang phyi rol du 'khor lo'i phreng bas bskor bar bya'o// de nas phyogs su nag po la sogs pa'i spyon dang bral ba/ dri zhim po'i chus yongs su bkang la/ ras bzang pos mgul pa dkris pa/ tsu ta'i lo ma dang bcas pa/ 'bras bu lnga dang / shing sna lnga lto bar bcug pa'i bum pa lnga rnams yang dag par gzhag par bya'o// lnga pa dkyil 'khor gyi dbus so// de rnams kyi steng du 'o thug gi phor ba gzhag par bya zhing // shar du 'o ma/ lhor sbrang rtsi/ nub tu sha ka ra/ byang du mar me ste kham phor gang ba re re gzhag par bya'o// mtshams su dri zhim pos gang ba'i kham phor bzhi gzhag par bya'o// de'i phyi rol du phyogs bzhir sor brgyad kyi tshad tsam tsan+dan dmar pos yongs su bsgos pa'i skud pa dmar po yongs su bcings pa'i seng ldeng gi phur pa btsugs te/ yungs kar dang / oM g+ha g+ha g+hA ta la sogs pa'i sngags kyis gdab par bya'o// bu mo gzhon nus bkal ba'i skud pas yongs su dkri bar bya'o// me tog dang / bdug spos dang / mar me dang / dri dang / lha bshos la sogs pa dang chu'i ro dbul bar bya'o// sngags shes pas mnyam par gzhag la/ bzlas pa la brtson pa/ gtsang khrus byas pa bsnyen gnas la nye bar gnas pa'i slob dpon kyis so sor 'brang ma'i sngags khri bzlas par bya'o// tsan+dan bdug pa nyid dang yang // a ka ru ni de bzhin du// bdud rtsi lnga dang du ru ka / ga pur tsan+dan chus bkrus nas// zla ba yi ni chus bkrus te// bdug spos kyis kyang bdug byas shing // dri zhim me tog rnams kyis dkris// brtse dang byams pa'i sems 'jug pas// shar du mngon par phyogs te/ gtsang zhing 'jam pa'i stan la nye bar 'dug ste/ rang gi lha'i nga rgyal du byas pa'i sngags pas phyogs skyong rnams la gtor ma byin nas/ gtor ma chen po'i tshigs su bcad pa bklag par bya'o// ma ni ka'i gzhi la gnas pa'i go ro tsa na dang / gur kum dang / ga pur dang / tsan+dan dang / ma la ka rnams kyi ras dkar po'am/ gro ga tshad dang ldan pa la/ kun+da dang a la ka'i myu gus 'khor lo brtsam par byas te/ 'khor lo de'i dbus su paM yig sa bon gyi yi ge la hUM brgyad kyis bskor ba'o// de'i dbus su oM ma Ni d+ha ri badzre Ni ma hA pra ti sA re che ge mo la rak+Sha rak+Sha hUM hUM phaT phaT swA hA zhes pa bri'o// 'phar ma gnyis pa la/ oM shi kha le shi b+haM ka re g+hu Ta g+hu Ta ni/ g+hA ta ya g+hA ta ya g+ha Ta ni che ge mo shAn+tiM ku ru swA hA zhes pa bri/ 'phar ma gsum pa la oM b+ha ya nA sha ni trA sa ni trA sa ni/ trA sa ya trA sa ya/ trA sa ya bi ku Ti be+e Ta ta she te she te/ dza ta ni che ge mo puSh+TiM ku ru swA hA zhes pa bri'o// 'phar ma bzhi pa la ji tsam 'dod pa'i pad+ma 'dab ma bzhi dang / de'i bar du rdo rje rtse gsum pa bzhi bri bar bya zhing // pad+ma rnams la hUM brgyad kyis bskor ba'i praM gyi yi ge'i sa bon bri bar bya'o// de'i dbus su oM ma Ni d+ha ri badzre Ni ma hA pra ti sA re hUM hUM phaT phaT swA hA zhes pa bri'o// shar gyi pad+ma'i phyi rol du/ oM a mr-i ta bi lo ki ni garba saM rak+Sha ni A kaR+Sha ni che ge mo la rak+Sha rak+Sha hUM hUM phaT phaT swA hA zhes pa bri'o// lho'i pad+ma'i phyi rol du/ oM b+hA ra b+hu ra/ saM b+hA ra saM b+hA ra in+d+ra ya ba la bi sho d+ha ne ru ru tsa le hUM hUM phaT phaT swA hA zhes pa bri'o// nub kyi pad+ma'i phyi rol du/ oM a mr-i te a mr-i te ba re ba re pra ba ra bi shud+he hUM hUM phaT phaT swA hA zhes pa bri'o// byang gi pad+ma'i phyi rol du/ oM bi phu la bi ma la dza ya ba re a mr-i te hUM hUM phaT phaT swA hA zhes pa bri'o// rdo rje rnams kyi ra dbus ma la/ me ru oM bi ma le hUM hUM phaT phaT swA hA/ bden bral du/ oM dza ya ba re hUM hUM phaT phaT swA hA/ rlung du/ o be+e sbo Ta ni hUM hUM phaT phaT swA hA/ dbang ldan du/ oM a mr-i te hUM hUM phaT phaT swA hA zhes pa bri'o// pad+ma dang rdo rje'i bar du gnas pa'i gzhir oM ni suM b+ha badzra NI hUM hUM phaT phaT swA hA zhes pa bri bar bya'o// 'phar ma lnga pa la hrIH'i yi ge'i phreng ba nyi shu rtsa lnga bri bar bya'o// 'phar ma drug pa la oM a pa rA dzi ta ma hA de bi tra ta/ oM kA la kad+ng+ha ku Ta/ oM su ya dan tri hUM hUM/ oM ma NaM ku she hUM/ oM badzra shri khaM le hUM/ oM she te hUM/ oM ma hA she te hUM/ oM ma hA kA la hriH/ soMru tri ru ta/ oM badzra ru ti tra Ta/ oM badzra kI li hrIH/ oM badzra pA shi ho/ oM badzra pA Ni b+h+r-i ta/ oM badzra pA Ni ma hA ba le hrIH/ oM badzra mA le maM/ oM a mr-i ta li ri ka s+ya rak+Sha ku ru swA hA/ 'phar ma bdun pa la/ oM tsun+de hrIH/ oM ma Ni tsur+Ni hrI+uH/ oM su pa r+N+Na ki shi kra ta/ oM ge le la/ oM bi b+hu na mA li ni dza hUM/ oM shAn+taM hUM/ oM pu ta sA d+ha ne hA/ oM suM b+ha ka ri hUM/ oM ma Ni d+ha ri hUM/ oM ma hA pra ti sA re hUM/ oM ba la d+ha ni hUM/ o ma hA tA re dza hUM/ o ma ra b+hu ge lo/ oM tsu ru tsu ru/ mu ru mu ru/ bu ru bu ru/ ku ru ku ru/ hUM hUM ru ru tsa le ka s+ya rak+Sha ku ru hUM hUM phaT phaT swA hA/ 'phar ma brgyad pa la/ oM na re traM/ oM rAk+Sha si ki dzi te dze+e/ oM b+hU ta rak+Shi ti te haM/ oM ka li ni b+haM/ oM laM sha ri laM/ oM d+ha bya la/ oM ki shi ni k+ShaM/ oM ha rI ta traM k+Shi/ oM pany+tse hUM/ oM shi khi ni saM ru ta/ oM ku ta dzi dzA+e b+hi kri Ta/ oM shi ya de bi she/ oM sa ra sha ri laM/ o pad+me saM/ oM mA ma tI oM/ oM b+h+r-i ku Ta ng+haM/ oM bung+d+he+u haM/ oM k+Shi te ke b+h+ra yi ge ka s+ya rak+Sha ku ru mAM/ 'phar ma dgu pa la/ rdo rje 'greng bu sum cu rtsa gnyis bri bar bya'o// de rnams kyi sa bon gyi yi ge 'di rnams bri bar bya'o// k+ShaM/ sU kaM/ b+h+rUM oM/ traM/ haM/ kA/ k+Sh-i/ haM/ b+haM/ dze+e/ yaM/ hI/ rI/ l+li/ hUM/ trIH/ saM/ hUM/ dzaM/ buM/ hUM/ greH/ aM/ phaT/ dzi/ s+yaM/ baM tiM/ k+Shu shu/ trai maM/ tshuM/ mu ng+haM/ saM b+hi/ raM aH/ b+h+raM dzaM/ laM zhes pa'o// rdo rje rnams kyi steng du yu ba dang bcas pa'i pad+ma kha bye ba'i sdong bu 'brel pa'o// de'i steng du phyag mtshan bri bar bya ste/ 'khor lo dang / rdo rje dang / ral gri dang / mda' dang / ba dan dang / rdo rje dgra sta dang / rtse gsum pa dang / dung dang / rin po che dang / pad+ma dang / gzhu dang / rdo rje lcags kyu dang / sna tshogs rdo rje dang / bum pa bzang po dang / rdo rje tho ba dang / rdo rje zhags pa dang / shaka ti dang / gsil byed dang / rma bya'i mjug sgro dang / rdo rje dbyug pa dang / gdugs dang / mdung thung dang / chu gri dang / rin po che'i snye ma dang / lcags sgrog dang / spyan dang / rgyal mtshan dang / ras dang / Da ma ru dang / gri gug dang / thod pa dang phreng ba'o// phyag mtshan de rnams kyi bar du/ kaM khaM gi g+haM ngaM / tsa tshaM dzaM dz+haM nyaM/ TaM thaM daM ng+haM naM/ paM phaM baM b+haM maM/ yaM raM laM waM shaM ShaM saM haM k+ShaM zhes pa'i yi ge bri bar bya'o// zur bzhir ri bzhi la 'bru dang so ba bskyed pa'i sprin las char 'bab pa bri bar bya'o// 'phags ma rig pa'i rgyal mo so sor 'brang ma'i 'khor lo'i sems sbyang // slob dpon 'phags pa klu sgrub kyis mdzad pa rdzogs so// // paN+Di ta chos kyi sde dang / lo tsA ba dge tshul nam mkha' rdo rjes bsgyur ba'o// 