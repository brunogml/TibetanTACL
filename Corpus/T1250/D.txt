@##// rgya gar skad du/ tsaN+Da lI ka bin+du pra s+pha ra NaM nA ma/ bod skad du/ gtum mo'i thig le bkram pa zhes bya ba/ yum gtum mo la phyag 'tshal lo// lus ni gru bzhi 'dom gang tshad// 'khor lo bzhi ni rang bzhin gnas// rlung ni gnyis te 'khor lo drug // rlung gi de nyid yang dag ni// brtan dang g.yo ba'i rtsol ba dgag // rlung gi de nyid bsgoms nas ni// me chu sa yi de nyid shes// rtsa gsum gru gsum rang bzhin te// phyi rol ma yin nang yin no// srog gi rtsa nas yab kyi ngos// sor bzhi gnas su de gnas de// thig le dang ldan yi ge aM// lte ba ye shes 'khor lo yin// sprul pa'i gnas su bsgom bya ste// de steng sor ni bcu gnyis la// chos kyi rang bzhin brgyad du ni// rigs bzhi yum bzhi sa bon gyi// rlung dang me dang chu ru gnas// de steng longs spyod bcu drug ni// me long ye shes yi ge aM// gsal la shel ltar bsgom par bya// bde chen 'khor lo'i gnas su ni// a phreng gnyis ldan yi ge haM// de ltar shes pa'i lus gnas ni// bde ba chen po'i yul zhes bya// lte ba'i raM yig yaM rlung gis// ye shes me nyid 'bar bar 'gyur// g.yo ba'i ye shes rlung yin te// brten pa'i mtshan nyid ye shes me// aM bcas dbus su 'bar na ni// sdug bsngal dug lnga'i nad rnams dag // bdag nyid stong pa'i mnyam nyid lha// log min rgyu nas 'khrul 'khor bya// bde chen gnas nas chos dbyings 'bar// sems kyi bde ba cher skyes na// gzhu rgod 'then nas 'phen par 'gyur// thig le 'thor nas dgram par bya// sems nyid snying gar bstims nas bsgom// gtum mo thig le bkram pa zhes bya ba slob dpon lu tsi kis mdzad pa rdzogs so// 