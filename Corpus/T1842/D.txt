@##// dpal rdo rje rnam par 'joms pa la phyag 'tshal lo// tshe dang dpal bskyed par 'dod pa'i sgrub pa po dam tshig dang ldan pas/ gnas khang yid dang mthun par dkyil 'khor 'khor lo rtsibs bzhi pa kha dog ser po lte ba sngon po mu khyud ljang gu sgo bzhi rigs dang 'dra ba bris la/ de la lha'i mtshan mas btab la/ bum pa tshad dang ldan pa la lha lnga'i mtshan mas btab la/ 'bru gtsang ma'i phye la tshe bshos zla gam la mar la sogs pa'i ro mchog rnams kyis brgyan la tshon sna lnga'i skud pas gzungs thag btags/ snying po rgyas bsdus gang la mos pa'i gzhug la/ oM badzra hUM b+h+rUM/ oM bud+d+ha oM b+h+rUM/ oM rat+na swA b+h+rUM/ oM pad+ma AHb+h+rUM/ oM karma hA b+h+rUM zhes bzlas la rdo rje rnam par 'joms pa sku mdog dkar po tshe'i rgyun 'bebs pa/ khams gsum gyi tshe nyams pa gso bar byed pa/ ye shes tshe la longs spyod par bskyed la/ de'i thugs ka'i zla ba la dmigs la sngags bzlas so// khams gsum tshe'i bcud bum par bsdus par dmigs la/ lha lnga'i mtshan nas brjod cing che ge mo'i tshe khug ces brjod cing bstims la dbang bskur ro// sems can tshe zad pa sring pa'i cho ga bsgrub pa pad+ma dbyig sgrub ces bya ba/ slob dpon ye shes rdo rjes mdzad pa rdzogs so// 