rgya gar skad du/ sa hA dza gI ti/ bod skad du/ lhan cig skyes pa'i glu/ bla ma dam pa la phyag 'tshal lo// stong pa'i nags las me tog rab rgyas pa// me tog gcig la kha dog sna tshogs te// dpe med me tog skyes na phyogs las rgyal// rin thang med pa'i me tog longs shig dang // de la rtsa ba med cing yal 'dab med// grogs dag ser kha bzang po'i phyogs rgyal ltos// dpe med me tog skyes na phyogs las rgyal// rin thang med pa'i me tog longs shig dang // ge sar blangs pas sgyu 'phrul mkhan po yin// rdo rje dbang phyug chos kyi dbyings la mchod// dpe med me tog skyes na phyogs las rgyal// rin thang med pa'i me tog longs shig dang // mchog dang dga' bral rnam par brtags te zung // bla ma dam pa'i zhabs la gus pas mchod// dpe med me tog skyes na phyogs las rgyal// rin thang med pa'i me tog longs shig dang // rnal 'byor gyi dbang phyug shAn+ta de bas mdzad pa rdzogs so// // bla ma d+hi ri shrI dz+nyA na'i zhabs dang / lo tsA ba rma ban chos 'bar gyis bsgyur/ 