@#// wa ti'i rgyud can gyi thugs rje chen po la phyag 'tshal lo// dkar bsil ro brgya bdud rtsi'i rgyun 'bab nyid kyi phyag // glang chen sna phub lha brgya'i cod pan gyis gtugs pa// ma lus sa stengs zhi ba bsgrub mdzad mchog gi bu// dpal ldan dpal chen spyan ras gzigs dbang nyid rtag 'dud// dgar dang mya ngan ha cang sdig mang dge ba sogs// 'gyur ba'i las kyi dbang po gang yin de gzhan 'gyur// de tshe lha mchog wa ti'i rgyun 'bebs dus gsum du// nyin dang mtshan mo rnam pa kun du mi g.yeng bsgom// de la rgyun 'bab pa ni gnyis te/ yid kyi las can dang / dngos po'i las can no// yid kyi las can ni mtshan mo la'o// dngos po'i las ni nyin par ro// gang na 'jug ngogs bde zhing dri ngad ldang ba me tog ljon shing g.yur za bas mdzes par/ nyid kyi phyag dpung pa tshun chad yongs su rdzogs pa'am// mkhrig ma'i bar du yang rung ste/ de lta bu'i gzugs gdu bu dang sor gdub la sogs pa rgyan thams cad kyis brgyan pa dang bcas te/ mdog bzang pos bsgyur la/ zla ba nya ba dang nyi ma shar ba'i dus gang rung la rab tu gnas par bya'o// me tog char dang bdug pa'i sprin gtibs rol mo 'brug sgra cher bsgrags shing // ba dan rnga yab glog gi rgyun 'khrigs ro bzangs zhal zas kyis mchod de// bar snang 'gro bas phrin las rjes bstod tshangs dbyangs nga ros dril bsgrags la// rdo rje dril sgrogs dgyes pa'i gar bskyod rdo rje dga' bas bro gar dbul// de nas yi ge gsum sngags kyis// byin gyis brlab pa'i rgyun phab pa'i// pad+mo'i phyag gis ming med kyi// rtse nas legs bstar snying po btung // rdo rje sems dpa'i dang po dbang // dag byed dri med bde ba che// de 'dir pad+mo sems dpa' che// rnam dag 'od gsal rmad yin no// ji lta ji ltar spyi gtsug nas// rgyun 'bab de la de ltar ni// skal ba bzang po'i lus ngag yid// dri bral mi mnyam mnyam par 'gyur// gzhan dag phongs pa sna tshogs dang // phun sum tshogs min gang gyur pa// de dag kyang ni skad cig gis// spang gyur 'thungs pa tsam gyis so// dpal 'jig rten dbang phyug wa ti can gyi sgrub thabs rdzogs so// 