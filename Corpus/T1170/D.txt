@##// rgya gar skad du/ bi ka wa pa ri ha ra sti ka nA ma/ bod skad du/ rnam rtog spang ba'i glu zhes bya ba/ dpal he ru ka la phyag 'tshal lo// po la gsang ba'i rdo rje la// 'dus pa sems kyi rang bzhin ni// thig le gsang ba'i rtsa la breng // kak+ko la yi kha sbyor la// kye ho re ni 'bar bar byed// kr-i bi ta yi sgra sgrogs pas// rtsa drug 'khor lo hUM gis bcing // sku gsum d+hU tIr bdag med rtogs// rang byung me tog ldan pa yi// ga pur bo la bsres byas nas// ka ru ka'i bdud rtsi 'thung bar gyis// ka li dze ra skal bar ldan// rnal 'byor tshogs su bsre bar bya// 'du d+hu ra skal bar mi ldan te// spongs shig rnal 'byor dam tshig go// bzhi mnyam gla rtsi lus byugs nas// rtog pa rnams ni spang bar bya// dpa' bo dpa' mo'i tshogs dag tu// he ru ka yi nga rgyal ldan// sha wa zhing chen khur byas nas// ma la rigs skyes bram zel// kun du phrad pa'i rnal 'byor ba// rtog pa mi bya lus la gnas// kye ho skal ldan mchod par gyis// li la bdag med seng ge yis// stong nyid don ni rtogs par 'gyur// rnam rtog spang phyir rnal 'byor kye// bdag ni gan rgyal nyal byas nas// lag pa bsnol nas bral la sbyar// rang rig nam mkha'i phyogs su gtad// li la skyes te gnyis med rtogs// rtog med rnal 'byor grub pa thob// li la pa yis rtogs nas gol// rnam rtog spang ba'i glu zhes bya ba slob dpon li la pas mdzad pa rdzogs so// 