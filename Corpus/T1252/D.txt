@##// rgya gar skad du/ tsa tur bud+d+ha b+ha ba b+h+ya ba sha naM kra maM nA ma/ bod skad du/ 'byung ba bzhi'i srid pa'i chags lugs zhes bya ba// thugs rje chen po la phyag 'tshal lo// ri rab zur ni brgyad pa dang // rol pa'i mtsho ni bdun pa dang // tshangs pa brgya byin nyi ma dang // zla ba dang ni lha chen dang // mthu chen 'di dag rtag min na// bdag gis ji ltar brtan pa thob// bdag ni brtag na ji ltar yin// bdag gi ma ni gang du song // pha yang gang du song bar 'gyur// 'di lta bu yi 'jig rten ni// bltas pas 'jig rten rmi lam 'dra// stobs ldan gyur na sus kyang bkur// stobs nyams gyur na smra mi byed// de bas tshem bu'i gos gyon la// bsod snyoms kyis ni 'tsho ba ste// yul dang grong khyer so ma ru// yang yang sprang ba mkhas pa yin// 'di lta bu yi spyod pa yis// 'jig rten kun la rgyal ba thob// skal ldan bdag ni tsa ra pa tri smra// 'byung ba bzhi'i srid pa'i chags lugs zhes bya ba slob dpon tsa ra pa tri sa mdzad pa rdzogs so// 