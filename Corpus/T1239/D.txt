@##// rgya gar skad du/ hUM ka ra tsit+ta bin+du b+ha ba na kra ma/ bod skad du/ sems nyid kyi thig le hUM nyid bsgom pa'i rim pa zhes bya ba/ dpal he ru ka la phyag 'tshal lo// rdo rje nyi zla'i steng du ni// de steng rin chen 'od byed pas// pad+ma'i kha ni dbye bar byed// mdzes ma lha mdzes btsun mo kye// pad+ma'i tshal ni btang ba yis// gzhan na yon tan ci zhig yod// sems kyi bung ba ge sar la// khu ba dag ni 'thung bar byed// gzugs ni skams nas 'phur te 'gro// mi rgod lnga dang me tshogs bzhi// de lnga mnan te thog tu gnas// dga' ba'i gzhu ni bkang byas nas// mda' ni bde ba chen por brgyab// sems kyi bung ba ge sar la// khu bdag ni 'thung bar byed// gzugs skams gyur nas 'phur te 'gro// bung ba mo la 'di skad smra// smras kyang go bar mi byed dam// 'di 'thungs rtag tu 'di ru gnas// bde ba chen po'i khu ba 'di// 'thungs zhing sgra skad sgrogs par byed// bde dang sdug bsngal grong khyer gnyis// mtshams na bdud rtsi'i rdzing bu gnas// de ru chu 'thung mi byed pa'i// yon tan med pa'i bud ba khyod// sems kyi bung ba ge sar ni// khu ba dag ni 'thung bar byed// gzugs skams gyur nas 'phur te 'gro// stong nyid zhags pa chen po yis// sems kyi rgyal po bcing bar bya// bde gshegs lnga ni bsdam byas nas// gcig tu mgo la bkur byas te// bde bas gar ni byed par 'gyur// sems nyid kyi thig le'i hUM nyid bsgom pa'i rim pa zhes bya ba slob dpon dzA lan+d+ha ras mdzad pa rdzogs so// 