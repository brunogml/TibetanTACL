@##// rgya gar skad du/ ak+Sha ra dwi pa u pa de sha nA ma/ bod skad du/ yi ge gnyis pa'i man ngag ces bya ba/ bla ma rje btsun rnams la phyag 'tshal lo// rig byed dang ni gtun shing yin// dzA dang mu sal gtun brdung yin// sa ma b+he dang gtun du byas// a thar shim mas phyag brdar byas// kye ho bdag gis gtun 'di ni// bla ma dam pa'i bka' dang brdung // bla ma dam pa'i man ngag dang // drangs shing rkang pas rdeg par byed// dngos po'i rang bzhin spyod pa na// lta ba drug ni sangs rgyas pa'i// lam 'di bdag gis dang du blangs// kye ma rtse gcig sems kyis brdung // 'di ltar 'bras na nag po las// bsod nams brdeg pa gnyis ka yis// bsnun pas snyigs ma zad 'gyur te// rang sems stong pa nyid du lus// kye ho bdag gi gtun brdung yin// nyi zla gnyis ni 'gram shing byas// rkang pa'i gtun nang bdag gi gnas// 'di ni lkugs pa'i rmi lam 'dra// ji ltar gang la smra bar byed// kye ho bdag gi gtun shing ni// nam mkha'i he dang hUM sgra sgrogs// srid pa'i nges pa gnyis spangs te// nyin mtshan skad cig re re la// gtun dang mnyam pa nyid du gnas// yi ge gnyis pa'i man ngag ces bya ba slob dpon DoM bis mdzad pa rdzogs so// 