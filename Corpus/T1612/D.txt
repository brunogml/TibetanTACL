@#// dpal 'jig rten mgon po dug thams cad 'joms pa la phyag 'tshal lo// dpal ldan rdo rje can gyis slob ma'i snying gi dug sbyang ba// 'jig rten gsum mgon rtag pa mchog // rtag tu mnyam par gzhag par bya// lnga phud rgyal ba rnam lnga bdag // spyan ras gzigs dpal sngar byas na// rdo rje slob dpon rdo rje che// rnam dag rdo rje 'bar ba'i dbus// legs gzhag shin tu dngas pa yis// mchod pa kun gyis rab tu mchod// de'i mthar yi ge bzhis brgyan pa// thabs dang shes rab 'od zer 'phros// snying gi mun pa sel mdzad ni// dran pa'i rgyas gdab mkhas pas bsgom// skye bo thibs po thams cad la// brtse chen rlung bskyod ye shes me// a phreng sogs bcas phyogs kun du// spro zhing bsdu bas don gnyis bsgrub// de 'og rdo rje 'dzin pa yi// thugs kar 'od zer gsum rim gyis// ye shes mkha' 'gro bkug nas ni// gsang sngags 'gog pas bzlas par bya// sngags las skyes dang sku las skyes// 'od zer las skyes a phreng gis// ji srid slob dpon sku gang ba// de srid ma yengs brtson par bya// nam zhig snyeng la dga' bas khyab// ba spu gyen 'gro mchi ma g.yo// sems la ting 'dzin rang byung ba// de nas bdag lus kun khyab bya// snying gi dug spyod ba rdzogs so// 