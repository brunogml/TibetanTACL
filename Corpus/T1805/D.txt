@##// dpal rdo rje rnam par 'joms pa la phyag 'tshal lo// 'byung po'i gdon las thar bar 'dod pas mtshan nyid sngon du shes par bya ste/ shin tu gtsang ba dang / gtsang sbra la spyod pa dang / gzugs bzang po'i gdon gyis 'dzin te/ de'i mtshan nyid ni tshes bcu bzhi la ston mo chen po dang / btsun pa'i sa'am/ lha'i khang pa dag tu 'jug pa'o// dang po mtshan nyid ni sems rgod cing mig nam mkha' la blta/ gdong nam mkha' dang 'dra/ lto che zhing skom dad che/ lha dang bram ze la mchod par dga' ba ni 'byung po'i gdon gyis zin pa yin pas/ sngon du gtor ma byin te kri sa ra dang / sha rjen dang / btsos pa dang / 'bras chan dang / me tog la sogs pa logs su gtor ma sbyin no// de nas na tran ma la druM si dang / ba la tsa ti ba la dang / pu shel tse dang / thal tres dang / shu langs dang / sgog skya rnams bsres la mar phul bzhi dang / ba gcin phul bzhi'i nang du btsos la rdo rje rnam 'joms bzlas pa'i khrus byas la/ de dag la sngags brgya rtsa brgyad bzlas nas mig dang snar blugs pa dang ltor btang na 'byung po'i gdon las thar bar 'gyur ro// slob dpon ye shes rdo rjes mdzad pa rdzogs so// 