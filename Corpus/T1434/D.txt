// @##// rgya gar skad du/ ya mA ri kA la sA d+ha na nA ma/ bod skad du/ gshin rje dgra nag po'i sgrub thabs zhes bya ba/ bcom ldan 'das shes rab ye shes la phyag 'tshal lo// log pa'i lta ba gcod mdzad cing // shes rab snying rjes rab tu khros// mche ba gtsigs shing bzhad mdzad pa// gshin rje'i dgra la phyag 'tshal nas// rgyud chen sgyu 'phrul dra ba las// bla ma'i man ngag la brten nas// bdag gis sgrub pa'i rim pa bzhin// sgrub la phan phyir brtsam par bya// dben zhing me tog gcal bkram pa'i// bde ba'i stan la nyer 'dug ste// lha dang dkon mchog spyan drangs nas// mchod dang sdig bshags la sogs bya// a b+hA ba swa b+hA ba bi shud+d+ha badzra tsak+Shu a A aM aH/ de nas stong pa'i ting 'dzin las// nam mkhar a ni bsam par bya// rdo rje me dpung rab tu 'phros// rdo rje'i steng du a bsams te// gyur pas shes rab ye shes ni// mdog dkar 'khor lo ral gri 'dzin// nyi steng hUM gi 'phro 'du las// gyur pas gshin rje gshed po ni// bgegs kyi rgyal po chen po ste// lus ni rdo rjes rnam par brgyan// phyag na rdo rje be con dang // shugs dang bcas pa'i sbrul zhags bsnams// tshad med bzhi ldan khro bo ni// shin tu khros pa rnam par bsgom// dzaHhUM baM hoHzhes bya bas dgug pa dang gzhug pa dang / bcing ba dang / dgyes pa bskyed nas/ oM swa hUM/ gsum gyis byin gyis brlabs nas dbang bskur bya'o// de nas bsgoms pas skyo na bzlas pa bya ste/ oM pradz+nyA dz+nyA na mUrta ye ya mAn+ta ka hUM/ zhes brjod nas/ mtshan brjod de gtor ma gtang bar bya'o// de ltar bstod nas gshegs su gsol lo// bdag gis 'gro la phan phyir brtsams// dge bas 'bras bu tshad med shog // gshin rje gshed kyi sgrub thabs slob dpon a shwa ka shrIs mdzad pa rdzogs so// // paN+Di ta d+harma shrI mi tra dang / lo tsA ba chos kyi bzang pos bsgyur ba'o// 