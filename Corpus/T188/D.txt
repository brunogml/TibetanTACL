@// bde mchog gi sbyin sreg spyi'i gsal byed bzhugs/ @##// 'phags pa kun du bzang po la phyag 'tshal lo// sdom ni/ thab khung bcas te ri mo bri// bud shing brtsigs te lnga yis mchod// dz+wa las me sbar lha bskyed cing // e hi sogs kyis ye shes gzhug // sar+b+bas yungs kar chu zan gyis// rdul bsal suM b+has bsad bar bya// a r+g+haM la sogs phul nas ni// ag+nes mar gyi sreg blugs gsum// dbul lo til dang ma nyams 'bras// sar+b+ba dang ni puSh+Tas dbul// gtso bo gsum las khyad par bsre// sar+b+ba saM pad sngags kyis ni// zho zan bu ram las sbyar bsreg // dUr ba me tog bcas pa ni// badzra A yus bsreg par bya// a pra ti yis ku sha dang // yam shing til gyi sna la'o// 'bru dang 'bras gzhan ji snyed pa// skabs 'dir sngar bzhin gsum gsum dbul// na maH ag+ner bcas pa yis// pUr+Na hur ti dbul bar bya// dung chos chu yis bsangs nas ni// lnga yis mchod de zhu bar bsam// der ni rten dang brten par bcas// dkyil 'khor man ngag bzhin du bsam// bsang ba ar+g+haM la sogs pa// sngar bzhin rnam pa lnga yis mchod// ye shes lnga yi gsang sngags kyis// ya ma shing sku sha ma gtogs pa// pUr+Na hu ra ti'i mthar thug pa// rdzas rnams sngar bzhin bsreg par bya// pUr+Na rkang pa brgyad pas so// bsgrub pa'i sbyin sreg 'di ru bskyar// min na de'i rjes bsdus lhag bsreg // de ni yi ge gsum po'am// rkang pa brgyad pa'i sngags kyis so// bsang ba byas te lnga yis mchod// ji bzhin gtor ma btang nas ni// yi ge brgya pas lhag chad bskang // dngos grub blangs te dge rtsa bsngo// pad+ma'i phyag rgyas bsdu par bya// me lha yang ni gshegs su gsol// bsdus lhag bsregs te me lha yi// snying ga'i ye shes 'khor lo bsam// zhes bya ba ni dpal bde mchog gi sbyin sreg spyi'i gsal byed pad+ma dbyangs kyis mdzad pa rdzogs so// 