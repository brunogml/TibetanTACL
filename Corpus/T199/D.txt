@##// rgya gar skad du/ shrI he ru ka b+haT+TA ra ka pra sA d+ha no pa yi ka paN+Di ki nA ma/ bod skad du/ rje btsun dpal he ru ka sgrub pa'i thabs mdor bsdus pa zhes bya ba/ dpal rdo rje mkha' 'gro la phyag 'tshal lo// re zhig dang po mal nas langs te/ gdong la sogs pa dag par byas te/ bdud rtsi lnga'i ril bu khar bcug la/ A li dang kA li lan gsum brjod nas/ stan 'jam po lo gnas shing lus drang por byas te/ sna'i rtse mor bltas nas/ so'i rgyal po'i bar mtshams kyi skra'i rtse mo tsam la yang dag par reg cing // ri bo ltar mi g.yo bar gnas par bya'o// de nas phung po lnga rang rang gi lha'i nga rgyal bskyed cing // rang dang gzhan la phan pa'i phyir 'og nas 'chad par 'gyur ba'i bcom ldan 'das kyi gzugs chos 'dis bsgom par bya'o// re zhig dang po oM sum+b+ha ni sum+b+ha hUM hUM phaT/ oM gr-ih+Na gr-ih+Na hUM hUM phaT/ oM gr-ih+NA pa ya gr-ih+NA pa ya hUM hUM phaT/ oM A na ya ho b+ha ga wAn bid+yA rA dza hUM hUM phaT/ oM g+ha g+ha g+hA ta ya g+hA ta ya sarba duSh+TAM phaT/ oM kI la ya kI la ya sarba pA paM phaT/ hUM hUM hUM/ badzra kI la ya/ badzra d+ha ra Adz+nyA ba ya ti kA ya wAka tsit+taM badzraM hUM phaT/ oM badzra mud+ga ra badzra kI lA ko Ta ya hUM phaT/ ces bya ba la sogs pa'i sngags kyis phyogs bcur se gol brdab par bya'o// de nas rang gi snying ga'i nam mkhar mdog ser po yi ge paM las byung ba'i sna tshogs pad+ma dang / yi ge oM yongs su gyur pa las zla ba dkar po la A li kA li yongs su gyur pa'i zla ba dang nyi ma'i dkyil 'khor kha sbyar gyi dbus su yi ge hUM nag po'i 'od zer gyis bla ma dang sangs rgyas la sogs pa mchod cing // sdig pa bshags pa la sogs pa bya zhing // mdun du oM hUM AHgrangs ji lta ba bzhin du dkar po dang / sngon po dang / dmar po'i sa bon gsum bltas la dbus kyi sa bon yongs su gyur pa las rdo rje de'i dbus ma'i rtse mo la yi ge hUM bltas la/ de'i yi ge gsum gyi 'od zer gyis sems can gyi khams sbyang zhing // yang bsdus te rang rang gi sa bon la zhugs so// de nas oM ni AHla thim pa dang / A ni rdo rje'i rtse mo la'o// rtse mo ni rdo rje la'o// rdo rje ni U la'o// U ni ha la'o// ha ni mgo bo la'o// mgo bo ni zla tshes la'o// zla tshes thig le la'o// thig le yang sgra la'o// sgra ni sgra tsam la'o// de ltar rim gyis bsdus shing // khams phra ba la zhugs shing snod kyi 'jig rten sbyangs la/ cig car du khams phra ba la A li kA li'i dbus su yi ge hUM yongs su gyur pa las/ rang gi bdag nyid he ru ka'i gzugs su blta bar bya'o// bcom ldan 'das ni zhal bzhi pa/ spyan gsum pa/ sku mdog nag po phyag bcu gnyis pa/ g.yas brkyang ba'i stang stabs can/ 'jigs byed chen po dang dus mtshan mo zhabs kyis mnan pa/ rdo rje phag mo la 'khyud pa'i phyag gnyis po la rdo rje dang dril bu/ steng gi phyag gnyis pa la glang po che'i pags pa bsnams pa/ g.yas pa'i gsum pa la cang te'u/ bzhi pa la dgra sta/ lnga pa la gri gug // drug pa la rtse gsum 'phyar ba/ g.yon gyi gsum pa la kha T+wAM ga rdo rjes mtshan pa/ bzhi pa khrag gis gang ba'i thod pa/ lnga pa rdo rje zhags pa/ drug pa tshangs pa'i mgo bo bsnams pa/ ral ba'i cod pan can zla gam dang sna tshogs rdo rjes brgyan pa/ zhal 'gyur zhing mche ba rnam par gtsigs pa/ sgeg pa la sogs pa'i nyams dang ldan pa/ zhal g.yon ser po/ nub pad+ma rA ga dang 'dra ba/ g.yas margad lta bu/ stag gi pags pa'i sham thabs bsnams pa/ rgyu ma la brgyus pa'i mi mgo'i phreng ba bsnams pa/ mgul rgyan dpung rgyan rna cha dang // spyi bor nor bus rnam par brgyan// mchod phyir thogs dang thal ba ni// phyag rgya drug ni rab tu grags// pha rol phyin drug rnam dag pa// phyag rgya drug gis rgyas btab pa'o// de'i mdun du bcom ldan 'das ma rdo rje phag mo/ sku mdog dmar mo zhal gcig phyag gnyis ma/ spyan gsum dbu skra grol ba/ gcer bu dum bus brgyan pa'i ska rags can/ 'khyud pa'i phyag gnyis kyis gdug pa dang bdud la sogs pa'i khrag gis gang ba'i snod bsnams pa/ g.yas pas ni phyogs thams cad kyi gdug pa la sdigs mdzub mdzad pa'i rdo rjes mtshan pa'i gri gug bsnams pa/ bskal pa'i me ltar 'jigs pa che// khrag la dgyes shing khrag 'dzag pa// byin pa gnyis po 'khyud nas ni// bde chen thugs rje'i bdag nyid do// mkha' 'gro ma dang lA ma dang // dum skyes ma dang gzugs can ma// dngos grub thams cad rab stsol ba// phyogs kyi 'dab ma rnams la dgod// nag dang ser dang dmar dang ljang // zhal gcig ma la phyag bzhi ma// g.yon pa thod pa kha T+wAM dang // g.yas pa cang te'u gri gug bsnams// spyan gsum dbu skra grol ba ste// g.yon brkyang phyogs kyi gos can te// zhal ni mche ba rnam par gtsigs// phyag rgya lnga yis sku brgyan pa'o// byang chub sems kyis gang ba ni// grwa bzhi la ni thod bzhi gnas// shar dang byang nub lho sgo ru// khwa dang 'ug pa khyi dang ni// phag gi gdong can de bzhin te// me dang de bzhin rlung mtshams dang // de bzhin dbang ldan mtshams su yang // gshin rje sreg ma gshin rje yi// pho nya gshin rje mche ba ma// de bzhin gshin rje 'joms ma dgod// ji ltar mkha' 'gro ma la sogs// khwa gdong la sogs de bzhin blta// de bzhin grwa yi lha mo rnams// yid 'phrog mdzes pa'i gzugs gnyis 'dzin// yi dags gdan can drag po che// mchog tu 'gro ba'i don mdzad pa'o// oM shrI badzra he he ru ru kaM hUM hUM phaT DA ki nI dzA la shaM ba raM swA hA/ oMbadzra bai ro tsa nI ye hUM hUM phaT swA hA/ oM hrIHha ha hUM hUM phaT swA hA/ oM sarba bud+d+ha DA ki nI ye badzra bar+Na nI ye hUM hUM phaT swA hA/ oM DA ki nI ye hUM hUM phaT/ oM lA mA yai hUM hUM phaT/ oM khaN+Da ro hA yai hUM hUM phaT/ oM rU pi NI ye hUM hUM phaT/ oM kA kA s+ye hUM hUM phaT/ oM u lU kA s+ye hUM hUM phaT/ oM shwa nA ka s+ye hUM hUM phaT/ oM sU ka rA s+ye hUM hUM phaT/ oM ya ma dA d+hI ye hUM hUM phaT/ oM ya ma dU tI ye hUM hUM phaT/ oM ya ma daM Sh+T+ri NI ye hUM hUM phaT/ oM ya ma ma tha nI ye hUM hUM phaT/ skye bo kun la rmongs med pa'i// dam tshig ldan zhing bde mchog ston// bla ma la gus snying rje can// skye dang skye bar bdag gyur cig // lag na rdo rje dril bu bsnams// zab mo'i chos ni ston byed pa'i// btsun mo'i shu kra len pa po// skye dang skye bar bdag gyur cig // ces bya ba ni smon lam mo// khyod kyis sems can don kun mdzad// ci ltar mthun pa'i dngos grub stsol// sangs rgyas yul du gshegs su gsol// slar yang 'gro ba'i don du gshegs// muHzhes pas ni gshegs su gsol// oM a kA ro mu khaM sarba d+harmA NAM A d+ya nut+pan+na twA ta oM AHhUM phaT swA hA/ zhes brjod cing ut+pala'i phyag rgya bcas la gtor ma btang ngo // dpal rje btsun he ru ka'i sgrub pa'i thabs mdor bsdus pa zhes bya ba bram ze b+h+r-ing ra'i zhal snga nas kyis mdzad pa rdzogs so// // rgya gar gyi mkhan po gzhon nu bum pa'i zhabs kyis bsgyur/ slad kyi paN+Di ta su ma ti kI rti'i zhal snga nas/ lo tsA ba mar pa chos kyi dbang phyug gis zhus tig byas pa'o// @##// rgya gar skad du/ sap+ta a k+Sha ra sA d+ha na/ bod skad du/ yi ge bdun pa'i sgrub thabs/ dpal rdo rje mkha' 'gro la phyag 'tshal lo// 