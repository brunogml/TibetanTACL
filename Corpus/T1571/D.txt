@#// 'phags pa spyan ras gzigs mar me sbar ba la phyag 'tshal lo// de nas/ 'jig rten sgron ma sgron ma'i dbus// zhes 'byung ba'i sgrub thabs bshad pa'o// sngags las skyes pa'i 'jig rten mgon// rnam dag sgron ma 'bar ba la// dges dgus rol bar bzhugs pa ni// mar mes mun pa sel ba bzhin// nyi ma'i 'od zer nub gyur cing // zla ba nya bar ma gyur pa'i// mtshan mo mun pa thibs po la// bsod nams bsdus pa'i mar me 'bar// rdo rje thal sbyor gsang sngags kyis// btab pa'i rtsi mar sna tshogs pa// sgron shing me lces bzhu byas la// snod bzangs pad+mos mtshan pa yi// kong bu shin tu byi dor byas// smad 'tshong chang 'tshong gso ras ma'i// khyim blangs ras kyi sdong bu la// mgar gyi so mal mes bsregs bya// sgron ma'i dbus bzhugs hrIHsa mtshan pa// sgeg po gzhon nu rol pa'i tshul// zla ba'i 'od 'byin yid du 'ong // rol bzhi pa ni rnam par bsgom// de la me tog spos mchog sogs// sna tshogs mchod pa kun gyis mchod// 'jungs pa rnams dang dbul phongs dang // sdig ldan rgyal po'i mar dkar sbyin// tshangs pa'i gnas bzhi nyer brtsams pa'i// chos sbyin rjes su yid byed dang // snying po'i rnal 'byor mchog sngor bcas// thun gsum du ni rtag tu bya// bdun phrag bdun gyi cho ga yis// tho rangs mtshan ma gsum mthong ba// de tshe gzhon nu gzhon nu ma'i// ston mo byin la me tog gi / phreng bas mgul brgyan me long dang // mar me'i 'khor yug dri byug dang // maN+Dal rol mo phul nas ni// mar me'i du ba'i thig le sbyin// de la sngags ni 'di yin te// a ka ru yi bdug pas bdugs/ oM AHhrIHA R+yA ba lo ke te A lo ka dz+nyA na dz+wa la dz+wa la pra kaspa ma ma tsit+te s+thI ra hUM hUM hUM/ rang lus mar me 'bar ba dang // mkha' la lha mthong lung bstan pa'o// dpal khar+sa pA Na mar me 'bar ba'i sgrub thabs rdzogs so// 