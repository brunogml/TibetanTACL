@##// 'phags pa rta mgrin bsgrub par 'dod pas thog mar sngags 'di brjod par bya'o// oM swa b+hA bi shud+heHsarba d+harmAH swa b+hA ba bi shusgou0f85 ha~M zhes lan gsum mam bdun brjod pas snang srid kyi dngos po 'di thams cad dag par bsam mo// khyad par du bdag gi lus shel sgong dag pa lta bur rnam par dag par bsam mo// de nas rang gi snying gar raM ser po cig las 'od 'phros shing 'dus pa las nyi ma'i dkyil 'khor bsam mo// nyi ma'i dkyil 'khor gyi steng du yi ge hrIHdmar po cig bsam mo// de las 'od zer zhags pa lta bu dang lcags kyu lta bu phyogs bcur 'phros pas sangs rgyas dang byang chub sems dpa' dpal rta mgrin dang bla ma la sogs pa mdun du spyan drangs la rang gi snying ga'i yi ge hrIHlas mchod pa'i lha mo bdug spos ma phyag na spos thogs pa dang / me tog ma phyag na ut+pa la thogs pa dang / mar me ma phyag na rin po che'i sgron me thogs pa dang / dri chab ma gser gyi bum pa'i nang du ga pur gyi chus bkang ba thogs pa dang / zhal zas ma gser gyi gzhong pa'i nang du bdud rtsi ri rab tsam thogs pa rnams kyis sangs rgyas dang byang chub sems dpa' dang dpal rta mgrin dang bla ma la sogs pa la mchod la sngags 'di rnams brjod do// oM badzra d+hU pe AHthu hUM swA hA/ oM badzra puSh+pe AHhUM swA hA/ oM badzra A lo ke AH hUM swA hA/ oM badzra gad+he AHhUM swA hA/ oM badzra ne+e bi d+ye AHhUM swA hA/ de nas 'di skad ces thu brjod par bya ste/ gang yang bdag gis dus kun du// sdig pa bgyis par gang gyur pa// skrag nas rmi 'drar 'chags bgyid cing // deng nas brtsams nas 'byung mi bgyid// dge ba rnams la rjes yi rang // sangs rgyas byang chub yid kyis gzung // thams cad byang chub mchog tu bsngo// de thob lam la gnas bgyid cing // dam pa'i skyabs gsum la skyabs mchi// de nas byams pa dang / snying rje dang / dga' ba dang / btang snyoms dang / tshangs pa'i gnas rnams rim gyis bsgom/ oM shU n+ya tA dz+nyA na badzra swa b+hA ba At+makou0f85haM/ zhes lan gsum brjod la ting nge 'dzin gyis chos thams cad nam mkha' lta bur stong par bsam/ de nas nam mkha'i dkyil du raM ser po las 'od 'phros pa las nyi ma'i dkyil 'khor cig bsam/ nyi ma'i dkyil 'khor gyi steng du hUM mthing ga las 'od 'phros pa las rdo rje rtse lnga pa cig bsam/ rdo rje rtse lnga pa de las 'od phyogs bcur 'phros pas rdo rje'i ra ba dang dra ba sa gzhi gur du bsam/ rdo rje'i sa gzhi'i dbus su nyi ma'i dkyil 'khor gyi steng du yi ge hUM dkar po cig bsam/ de las 'od 'phros pas shar phyogs dngul las grub pa/ lho bai DUr+ya las grub pa/ nub shel dmar po las grub pa/ byang gser las grub pa/ sgo bzhi yod pa/ gser gyi ka ba brgyad kyis bteg pa rin po che bai DUr+ya'i ljon shing gis steng phub pa/ rin po che'i 'phan du ma 'phyang ba'i gzhal yas khang du bsgom pa'am/ yang na thod pa'i gzhal yas khang stong gsum gyi stong chen po'i 'jig rten gyi khams kyi rgya khyon tsam/ steng zhing chen gyi g.yang gzhis bkab pa/ sgo bzhi yod pa/ seng ldeng gi ka ba brgyad la thod pas ka zhu byas pa'i ka ba brgyad kyis bteg pa phyi nas bltas na nang gsal ba/ nang nas bltas na phyi gsal ba'i gzhal yas khang cig tu bsgom mo// sgrub pa po rang gi sems yi ge raM cig tu bsgom/ raM ser po de las 'od 'phros shing 'dus pa las nyi ma'i dkyil 'khor cig bsgom/ nyi ma'i dkyil 'khor gyi steng du rang hrIHdmar po cig tu bsgom/ hrIHdmar po de las 'od zer phyogs bcur 'phros pas sems can gyi don byas/ 'phags pa mchod nas slar 'od de yi ge hrIHla thim pas hrIHde nyid 'od du zhu ba las tshe thog ma med pa nas nyon mongs pa dang shes bya'i sgrib pa thams cad ye shes kyi mes bsreg par bsam/ ye shes kyi me 'od 'phros pa dang / 'dus pa las bdag nyid bcom ldan 'das dpal rta mgrin dbu gsum phyag drug pa/ sku mdog dmar po/ dbus dmar ba/ g.yas dkar po/ g.yon mthing ga / spyan gsum pa/ dbu gsum gyi steng na rta mgo ljang gu gsum yod pa/ tshems gtsigs pa zhal re re nas kyang 'brug stong stong ldir ba/ thod pa skam po lnga'i thod can/ thod pa rlon pa'i phreng bas se ral khar brgyan pa/ sbrul dkar nag gis yan lag brgyan pa/ stag lpags rlon pa'i sham thabs byas pa/ glang po che'i ko rlon gos su gyon pa/ phyag drug la g.yas pa dang po rdo rje rtse lnga pa bsnams pa/ g.yon dang po na dung chen khrag gis bkang ba bsnams pa/ g.yas gnyis pa na gser gyi zhags pa bsnams pa/ g.yas tha ma na seng ldeng gi dbyug tho bsnams pa/ g.yon gnyis pa na ral gri/ g.yon gyi tha ma na sor mo lnga la mthe bo che nas bde bar gshegs pa'i rigs kyi bya khyung ga ru Da dkar po bye ba 'gyed pa/ mdzub mo nas rdo rje'i rigs kyi mthing ga bye ba 'gyed pa/ gung mo nas rin po che'i rigs kyi ser po bye ba 'gyed pa/ srin lag nas pad+ma'i rigs kyi dmar po bye ba 'gyed pa/ mthe chung nas las kyi rigs ljang gu bye ba 'gyed pa/ zhabs drug gis klu thams cad brdzis pa/ rdo rje'i gshog pa re re nas bya bye khyung ga ru Da bsam gyis mi khyab pa bye ba 'gyed pa/ bskal pa me ltar 'bar ba'i ye shes kyi me'i klong dkyil na bzhugs par bsam/ yang na bcom ldan 'das dpal rta mgrin sku mdog dmar po/ phyag g.yas na seng ldeng gi dbyug to/ phyag g.yon pa na sdigs mdzub 'phyar ba/ nyi ma'i dkyil 'khor la bzhugs pa phyag mtshan bsgom/ lce rdo rje rtse lnga par bsgoms la/ sarba ka ri zhes bya ba'i yig 'bru rdo rje rtse lnga pa la dgod/ snying ga g.yon par nyi ma'i dkyil 'khor gyi steng du rdo rje rtse lnga pa dkar po bsam/ snying ga g.yas par zla ba'i dkyil 'khor gyi steng du rdo rje rgya gram ljang gu cig bsam/ spyi bor zla ba'i dkyil 'khor kyi steng du oM dkar po cig bsam/ mgrin par zla ba'i dkyil 'khor gyi steng du AHdmar po cig bsam/ snying gar zla ba'i dkyil 'khor gyi steng du hUM mthing ga cig bsam/ snying ga'i rdo rje rtse lnga pa las 'od kha dog lnga pa lcags kyu lta bu 'phros/ bcom ldan 'das dpal rnam par snang mdzad dang / bcom ldan 'das mi 'khrugs pa dang / rin chen 'byung ldan dang / tshe dpag med dang / don yod grub pa de rnams mdun gyi nam mkha' la spyan drangs la/ bcom ldan 'das rnam par snang mdzad kyis oM zhes pas bdud rtsi'i chus spyi bo nas dbang bskur bar bsam/ hUM zhes pas mi 'khrugs pas dpral ba nas dbang bskur bar bsam/ trAM zhes pas rin chen 'byung ldan gyis rna ba g.yas pa nas dbang bskur bar bsam/ hrIHzhes pas snang ba mtha' yas kyis ltag pa nas dbang bskur bar bsam mo// a zhes pas rna ba g.yon pa nas don yod grub pas bdud rtsi'i dbang bskur bar bsam mo// snying ga'i rdo rje rgya gram las 'od zer lcags kyu lta bu 'phros pas de nas grub pa'i dpal rta mgrin nyi ma'i dkyil 'khor la bzhugs pa cig spyan drangs la/ rgya gram ljang gu las 'od 'phros pas mchod pa'i lha mo lnga byung bas snga ma bzhin du mchod par bya'o// rgya gram gyi chang ba la dzaHhUM baM hoHbsams la dzaHlas 'od zer lcags kyu lta bus dpal rta mgrin spyan drangs la/ hUM las 'od 'phros pas ye shes sems dpa' la phog pas bdag la zhugs/ baM las 'od 'phros pas bcings/ hoHlas 'od 'phros pas ye shes sems dpa' dgyes pa'i tshul du bzhugs par bsam/ sku la gtad la bsgom pas dub na sa bon gyi yi ge la gtad la sngags 'di bzlas so// o badzra kro d+ha ha ya shrI ba hu lu hu lu nyehUM phaT ces ci mang du bzlas so// sa bon gyi yi ge las pa 'od 'phros pas nam mkha'i mthas gtugs pa thams cad 'phags pa rta mgrin du gyur par bsam/ bzlas pas dub na ye shes pa mdun du bton la lha mo lngas snga ma bzhin du mchod do// tshe 'di nyid la dngos grub thob par bya ba'i phyir yi ge brgya pa bzlas/ 'phags pa rta mgrin la bstod pa/ hU~M sku mdog chags med nub kha'i dmar thag 'dra// 'bar ba'i dbu la ral pa gyen du brdzes// ma rig tshangs pa kha sbub gnon pa'i lha// pad+ma rig sngags rgyal la phyag 'tshal lo// ye shes ha ya shrI ba rta mchog dpal// zhal nas 'brug stong di ri ri// tshems gtsigs tsam na tshems nang nas// gdug pa'i me stag kham kham 'bar// khro rgyal dbang gi rta skad tser tser mtsher// zhes bstod/ mkhyen par gshegs par bya ba'i phyir dzaHdzaHzhes lan gsum brjod do// rdzogs pa'i rim pa 'di ltar bsgom par bya ste/ bdag nyid rta mgrin du bsgoms pa'i snying gar nyi ma'i dkyil 'khor/ de'i steng du yi ge hrIHdmar po las phyogs bcur 'od 'phros te/ phyi snod kyi 'jig rten dang nang bcud kyi 'jig rten la phog pas 'od du zhu nas kun rta mgrin gyi ngo bor bsam/ 'od de dag thams cad rang gi lus la bsdu/ dam tshig sems dpa' ye shes sems dpa'i rta mgrin dmar po la bsdu/ hrIHdmar po thig le dkar zhing 'tsher ba yungs kar tsam cig la bsdu/ yungs kar tsam po de yang mi dmigs par bsgom ste gsal la mi rtog pa byug tu bsgom mo// lha'i bu'i bdud 'dul bar 'dod na/ rdo rje rtse lnga pa thogs pa'i phyag la mchod pa bya/ lha klu mthu bo che thams cad dbang du sdud par 'dod na dung chen thogs pa'i phyag la mchod pa bya/ bdag dang gzhan gyi sdug bsngal zhi bar 'dod na zhags pa thogs pa'i phyag la mchod pa bya/ byis pa'i gdon bco brgyad dang / bgegs rigs stong phrag brgyad cu dang / lha 'dre ma rungs pa thams cad 'dul bar 'dod na ral gri thogs pa'i phyag la mchod pa bya/ lha 'dre mthu bo che thams cad bran bzhin du 'khol bar 'dod na/ seng ldeng gi rta thogs pa'i phyag la mchod pa bya/ klu ma rungs pa thams cad gdul bar 'dod na/ bya khyung thogs pa'i phyag la mchod pa bya/ chu grong khyer ram yul du byung ba bzlog par 'dod na/ seng ldeng gi phur bu sor brgyad pa la rta mgrin gyi sngags sngon du 'bum bsnyen pa byas la las kyi dus su yang 'bum byas te btab na chu'i rgyun bzlog par 'gyur ro// shwa bzlog par 'dod na zangs dang lcags la 'brug gi gzugs bris la seng ldeng gi phur bu sor brgyad pa cig la sngags brgya rtsa brgyad btab la shwa sar btab na bzlog par 'gyur ro// ser ba bsrung bar 'dod na yungs kar la sngags brgya rtsa brgyad btab la yungs kar la cha'i nang du dril la phyogs bzhi mtshams brgyad dkyil dang dgu ru sba/ gdong zlog la bye ma la sngags lan brgya rtsa brgyad bzlas la 'brug dang / sprin dang / glog rgod bye pa'i sar btab na ser ba bzlog par 'gyur ro// 'bras dang gag pa dang / lhog pa kun la 'jim pa la sngags btab ste byugs na zhi bar 'gyur ro// mi nad dang / phyugs nad dang / yams kyi nad la seng [(]ldeng [,]sdeng [)]gi phur bu sor bzhi pa la sngags stong phrag bdun bzlas la phyogs bzhir btsugs la snga dro'i dus su chu gtsang ma la sngags brgya rtsa brgyad bzlas te/ khang thog nas gtor na yams nad thams cad zhi bar 'gyur ro// gtor ma gtong bar 'dod pas bdag nyid dpal rta mgrin du bsgoms la snying gar hrIHdmar po las 'od phyogs bcur 'phros pas sems can thams cad rta mgrin du bsgoms la/ yang rta mgrin gyi thugs ka nas 'od zer phyogs bcur 'phros pas rta mgrin du gyur pa de gtor ma'i steng du spyan drangs te/ gtor ma'i steng du baM dmar po cig bsam/ baM de las 'od 'phros te/ slar baM la thim pas shel dmar po las grub pa'i rin po che'i snod yangs shing rgya che ba cig bsam/ rang rta mgrin du bsgoms pa'i snying ga'i hrIHdmar po de'i 'od nam mkha' la 'phros pas/ hrIHdkar dmar ser sngo/ gnag 'od byung bas bdud rtsi'i chu rgyun babs pas gang bar bsam/ de nas gtor ma rnam par dag par bya ba'i phyir sarba ka ri zhes lan bdun brjod par bya'o// gtor ma nyid bdud rtsir byin gyis brlab pa'i phyir/ namaHsarba ta thA ga ta a ba lo ki te/ oM saM b+ha ra saM b+ha ra hUM zhes nyi shu rtsa gcig brjod par bya ste/ yang na sngags bdun tshan bzhi brjod la chu la gdab po// ye shes kyi chos skyong la nyi shu rtsa gcig brjod par bya'o// phyogs skyong 'jig rten pa la yang sngags bdun tshan bzhi brjod do// yang na oM AHhUM hrIHzhes nyi shu rtsa gcig brjod par bya'o// 'phags pa rta mgrin gyi sgrub thabs zhes bya ba/ slob dpon dpal mar me mdzad ye shes kyis mdzad pa rdzogs so// 