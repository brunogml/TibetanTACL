rgya gar skad du/ badzra bi dA ra Na nA ma d+hA ra Ni rat+na mA la br-it+ti nA ma/ bod skad du/ rdo rje rnam par 'joms pa zhes bya ba'i gzungs kyi 'grel pa rin chen phreng ba zhes bya ba/ bcom ldan 'das phyag na rdo rje la phyag 'tshal lo// ma rungs 'joms mdzad mi shigs ri bo 'dzin// thugs rje'i snang bas nyon mongs 'joms pa'i sku// rang gzhan don rnams ma lus sdud mdzad pa'i// dbyer med rang bzhin gsal ba'i sku la 'dud// bla ma'i man ngag la brten nas// dman pa'i don du rdo rje'i don bshad bya// 'di skad bdag gis thos pa dus gcig na/ bcom ldan 'das rdo rje la bzhugs te/ lus thams cad rdo rjer byin gyis brlabs nas rdo rje'i ting nge 'dzin la snyoms par zhugs so zhes bya ba ni bcom ldan 'das rdo rje gdan byang chub snying po na 'khor byang chub sems dpa' dpag tu med pa dang thabs cig tu bzhugs so// bzhugs pa de'i tshe bcom ldan 'das de nyid rdo rje de nyid la thim zhing sangs rgyas rnams kyis byin gyis brlab pa mdzad nas/ de nas bcom ldan 'das kyis rdo rje de nyid las ting nge 'dzin gyi rnam par 'phrul pa mdzad pa ni rnam pa gsum du mdzad do// 'di skad du rdo rje dang / khro bo gnyis su thos so// gang gis she na/ phyag na rdo rje bdag gis thos te dus gcig na thos zhes bya'o// ji ltar thos she na/ de nas sangs rgyas kyi mthu dang / byang chub sems dpa' thams cad kyi byin gyi rlabs kyis zhus nas thos te/ de yang de gnyis kyi don zhes dris nas so// rdo rje snying po las byung ba/ rdo rje khro bo'i don smras pa zhes bya ba ni rdo rje ni 'joms bya 'joms pa la bya/ khro bo ni 'joms byed la bya'o// de'i don ni shes rab dang snying rje zhes pa'o// shes rab kyi don ni ci zhe na/ mi chod pa/ mi shigs pa/ bden pa/ sra ba/ brten pa thams cad du thogs pa med pa/ thams cad du ma pham pa'o// de'i thabs ni don ci zhe na/ sems can thams cad skrag par byed pa/ sems can thams cad 'jil bar byed pa'o// 'o na shes rab kyi yon tan ci zhe na/ rig sngags thams cad gcod par byed pa/ rig sngags thams cad gnon par byed pa/ las thams cad 'joms par byed pa/ las thams cad sgrub par byed pa/ gzhan gyi las thams cad 'jig par byed pa'o// thabs kyi yon tan ci zhe na/ gdon thams cad rlag par byed pa/ gdon thams cad las thar par byed pa/ 'byung po thams cad tshar gcod pa/ 'byung po thams cad 'gugs par byed cing // gzhan gyi rig sngags dang 'byung po'i gdon rlag par byed/ srung bar byed/ de las thar bar byed do// 'o na shes rab kyi las ji lta bu zhig byed ce na/ rig sngags kyi las thams cad byed du 'jug pa/ ma grub pa rnams grub par byed pa/ grub pa rnams chud mi za bar byed pa/ 'dod pa thams cad rab tu sbyin par byed pa'o// las thams cad pa'i bum pa las thams cad kyi sngon du 'gro ba'o// des ma grub pa grub par 'gro ste/ des bar chad med pas grub pa de chud mi za bar sgrub nus shing // sems can gzhan la nus pa skyed par byed pa'o// 'o na thabs kyi las ji lta bu zhe na/ sems can thams cad srung ba/ zhi ba rgyas pa/ sems can thams cad rengs par byed pa/ rmug par byed pa'i gsang sngags kyi mthu chen po 'di rab tu smras so// zhes bya ba ni srung ba dang / phrin las bzhi'i las dang / khyad par du rengs par byed pa dang / rmugs pa'i byed pa'i las so// 'on las de gang gis rtogs par bya zhe na/ gsang sngags kyi mthu chen po 'dis rtogs par smra bar bya'o// 'o na ji ltar smra bar bya zhe na/ na mo rat+na tra yA ya na mash+tsaN+Da badzra pA Na ye ma hA yak+Sha se na pa ta ye hUM hUM zhes bya ba sngon du song nas so// de'i don ni rang stan bde ba la 'dug ste/ tshogs gnyis sngon du song nas bdag nyid rig pa hUM du bsams te/ de las 'og gi phyogs su rdo rje rgya gram/ steng gur phyogs mtshams rtsig pa'o// de nas hUM de las hUM zhu ba las gzhal yas khang gru bzhi sgo bzhi sgo khyud dang bcas pa lte ba nyi ma'i dkyil 'khor la 'khor lo rtsibs bcu pa'o// de'i dbus kyi lte ba'i nyi ma la hUM bsams te 'od du zhu ba las rdo rje dkar po gcig tu gyur nas rdo rje de'i lte ba la hUM las 'od 'phros nas sems can dang snod du bcas pa sbyangs te/ rdo rje zhu bas rdo rje rnam par 'joms pa zhes bya ba sku mdog dkar po rdo rje dang dril bu bsnams pa rdo rje skyil mo krung gis bzhugs pa/ rgyan rnam pa du mas brgyan pa/ de'i thugs kar zla ba'i steng na hUM ngo // hUM de las ma bcu las nyi ma'i dkyil 'khor bcur bsgoms nas/ de'i steng du hUM bcu tham pa las khro bo bcu ru bsgom pa ni shar du khams gsum rnam rgyal sku mdog dkar po rdo rje 'dzin pa'o// lho phyogs su gshin rje gshed po sku mdog dmar nag phyag na rin po che bsnams pa'o// nub phyogs su rta mgrin rta mgo ljang gu mdog dmar po phyag na pad+ma bsnams pa'o// byang phyogs su bdud rtsi 'khyil pa ljang gu phyag na rdo rje rgya gram bsnams pa'o// shar lho mtshams su dbyug pa sngon po rdo rje be con no// lho nub mtshams su a mo g+ha pA sha sku mdog mthing nag sbrul zhags bsnams pa'o// nub byang mtshams su 'dod pa'i rgyal po dmar nag phyag na gri gug bsnams pa'o// byang shar mtshams su rdo rje 'khor lo sku mdog ljang gu phyag na 'khor lo 'dzin pa'o// steng gi phyogs su hUM ka ra mthing nag phyag na ral gri bsnams pa'o// 'og gi phyogs su stobs po che nam mkha'i mdog can rdo rje rtse gsum pa 'dzin pa'o// de rnams ni zhabs brkyang bskum du bzhugs shing khro bo'i chas kyis brgyan pa thugs kar hUM bsams te/ spyan drang ba la sogs pa bya'o// de'i sngags ni/ tad+ya thA/ oM tra Ta tra Ta/ tro Ta ya tro Ta ya/ s+phu Ta s+phu Ta/ s+phoT ya s+phoT ya// g+hur+Na g+hur+Na/ g+hur+Na pa ya g+hur+Na pa ya/ zhes pa ni gtso bo dang / khams gsum rnam rgyal dang / gshin rje gshed dang / rta mgrin dang / bdud rtsi 'khyil pa dang / hUM mdzad dang / stobs po che'o/ khams gsum rdo rje rnam rgyal gyis zhe sdang zhi bar gyis shig // rdo rje be con gyis zhe sdang rab tu zhi bar gyis shig // bo d+ha ya bo d+ha ya zhes pa'o// gshin rje gshed pos gzung 'dzin rab tu zhi bar gyis shig // a mo g+ha pA shas yang dag pa'i byang chub tu sems bskyed cig // saM bo d+ha ya saM bo d+ha ya/ rta mgrin gyis 'dod chags rab tu zhi zhing zhi bar gyur cig ye shes kyi rang bzhin gsal ba dang / 'dod pa'i rgyal pos ye shes de dang mi mthun pa sol cig // b+h+ra ma b+ha ma/ bdud rtsi 'khyil pas byang chub kyi sems gong nas gong du spel ba dang / khro bo rdo rje 'khor los yang dag par sol cig // saM b+ha ma ya saM b+h+ra ma ya/ hUM ka ras zung cig // stobs po ches rjes su zung cig // de ltar rtsa ba'i gsang sngags bstan nas/ da sgo ba bstan pa ni rdo rje rnon po mdog mthing nag rdo rje rtse gcig pa bsnams pa'o// lho na rab tu khros pa mdog ser po phyag na gri gug bsnams pa'o// nub tu rdo rje lcags sgrog mdog dmar po phyag na lcags sgrog bsnams pa'o// byang na rdo rje dril bu mdog ljang gu dril bu bsnams pa'o// de ltar dkyil 'khor bskyed nas ni// gtso bo'i thugs ka'i hUM las ni// shar du pad+ma'i gdan stengs su// bdag nyid phyag na rdo rjer bsgom// spyan drangs bstims nas gsang sngags bzla// de ni sngon du bsnyen pa'i don to// da ni las kyi so so la sbyar ba ni// sbyin sreg rim pa bya ba ni// dang po zhi ba shar du bya// khru gang zlum po 'dab bzhi la// rdo rje dkar po sor brgyad dgod// dri zhim dkar po'i shing las bya'o// mchod rdzas bsreg rdzas dri zhim dkar// rdzas rnams kyi ni sbyin sreg bya'o// oM sarba bi shud+d+haHsarba d+harmAHswab+hA ba shud+d+hou0f85haM/ de nas stong pa'i ting 'dzin las// bdag nyid hUM du rab bsams te// de las thab khung hUM las bskyed// pad+ma 'dab bzhi ge sar la// dbus su zla ba'i dkyil 'khor bsam// de'i steng du hUM las rdo rje dkar po gcig tu gyur par bsams te/ de yongs su gyur pa las rdo rje rnam par 'joms pa sku mdog dkar po rdo rje dang dril bu 'dzin pa'o// de'i thugs ka na zla ba'i steng na raM gyi mtha' ma na phar la na mash+tsaN+Da badzra pA Na ye hUM gis bskor bar bsgom// shar du nyi ma'i steng du hUM las rdo rje dkar po las khams gsum rnam par rgyal ba mdog dkar po phyag na rdo rje bsnams pa'o// lhor nyi ma'i steng du hUM las rdo rje dkar po de las gshin rje gshed dmar nag phyag na rin po che bsnams pa'o// nub tu rta mgrin dmar po phyag na pad+ma bsnams pa'o// byang du bdud rtsi 'khyil pa sku mdog ljang gu phyag na rdo rje rgya gram bsnams pa'o// zhabs brkyang bskum stag dang sbrul gyis brgyan pa/ thugs ka na zla ba'i thog na raM 'od 'bar ba can no// mtha' ma na bskor ba ni/ oM bo d+ha bo d+ha/ saM bo d+ha ya saM bo d+ha ya/ b+h+ra ma b+h+ra ma/ saM b+h+ra ma ya saM b+h+ra ma ya zhes pa'o// spyan drang ba dang bstim pa la sogs pa rdzogs nas zhi bar bya ba'i phyir gong gi rtsa ba'i sngags las sarba b+hU ta ni shAn+tiM ku ru swA hA/ zhes pas zhi bar 'gyur ro// rgyas pa la ni dbyibs gru bzhi khru gang pa ser pos byugs la nang du 'khor lo rtsibs bzhi pa gser dang 'dra ba la rdo rje ser po dgod par bya'o// tsan+dan nam dri dang ldan pa'i me la til bsreg par bya'o// de'i don ni stong pa nyid las bdag nyid hUM du bsams te de las 'phros pas gser gyi 'khor lo rtsibs bzhi pa bsams te// de'i lte ba la nyi ma'i thog tu hUM zhu ba las rdo rje ser po las rdo rje rnam par 'joms par bskyed/ gzhan gong dang 'dra ba las ser po raM ser po'o// na mash+tsaN+Da badzra pA Na ye/ oM tra Ta tra Ta/ tro Ta ya tro Ta ya/ s+phu Ta s+phu Ta/ s+phoT ya s+phoT ya/ tad ya thA/ sarba satwa ni puSh+TiM ku ru ye swA hA/ dbang gi zla gam dmar po ste nang du pad+ma dmar po 'dab ma drug pa'i steng du rdo rje dmar po bri bar bya'o// seng ldeng la sogs pa dmar po'i shing la yungs kar dmar po las dgug pa'i las bya zhing sreg go// de'i don ni stong pa las bdag nyid hUM du bsams te/ paM las pad+ma dmar po'i 'dab ma'i steng du hUM las rdo rje dmar po de las rdo rje rnam par 'joms pa sku mdog dmar po thugs kar nyi ma'i thog tu raM dmar po gzhan gong dang mthun pa las dmar po la raM dmar po'o// steng du hUM ka ra mthing ga ral gri 'dzin pa/ 'og tu stobs po che nam mkha'i mdog can rdo rje rtse gsum pa'o// ku Ta ku Ta/ saM ku Ta ya saM ku Ta ya/ g+ha Ta g+ha Ta/ saM g+haT ya/ g+hur+N+Na g+hur+N+Na/ g+hur+N+Na pa ya g+hur+N+Na pa ya/ sarba sha hUM a mo g+ha ku ru ku le wa shaM ku ru swA hA/ bsad pa la ni 'di yin te/ dur khrod 'jigs pa'i gnas phyin la// dur khrod sa las byas pa yi// gru bzhi sgo bzhi rgya gram bri// lte bar gru gsum thod pas bskor// phur bu'i rdzas ni gtor ma bzhi// lcags phye rdo rje yungs kar rnams// go rims bzhin du bsag par bya// rdzas rnams bkram nas bsgom pa ni dang po bsod nams kyi bdag nyid sdig pa bshags pa la sogs pa bya'o// de'i rjes la oM ma hA shU n+ya tA dz+nyA na badzra swa b+hA ba At+ma kou0f85haM zhes bya bas stong pa nyid du bsgom pa'o// de rjes hUM las gzhal yas khang // gru bzhi pa la sgo bzhi pa// ka ba brgyad dang rin chen te// nang ni dur khrod 'jigs pa'o// rdo rje rgya gram nag po ste// gru gsum nam mkha'i mdog can bsgom// gru gsum nang du zla steng du// hUM las rdo rje nag po che// rig par byas te 'od du zhu// de las rdo rje nag po'i sku// brkyang bskum rdo rje nag po bsnams// g.yon na dril bu sdigs mdzub mdzad// khros pa'i zhal mdog stag lpags gyon// zhal nas hUM sgrogs dpa' bo che// thugs ka'i hUM las 'od 'phros pas// shar phyogs rdo rje rtse mo la// khro bo bdud las rgyal byed ni// lcags kyu phur bu sku mdog dkar// zla ba'i gdan la brkyang bskum bzhugs// lho phyogs rdo rje rtse mo la// khro bo gshin rje gshed po ni// sku mdog dmar nag 'jigs pa la// phyag na gri gug phur pa bsnams// nub phyogs khro bo'i rgyal po ni// khro bo'i rgyal po rta mgrin ni// sku mdog dmar po 'jigs pa la// rdo rje rtse gcig phur pa bsnams// byang phyogs khro bo'i rgyal po ni// khro bo'i rgyal po bdud rtsi 'khyil// sku mdog ljang nag 'jigs pa la// phyag na zhags pa phur pa 'dzin// khros pa'i zhal ldan 'jigs pa'o// rgyan rnams 'dzin par bsgom par bya'o// ye shes sems dpa' spyan drangs nas// gsang ba'i sngags kyi bzlas pa bya// oM he phu lu ni ru phu lu gr-ih+na ku lu mi li tsu lu ku ru ku lu badzra bi dza ya swA hA/ de ni khams gsum rnam par rgyal ba'i rtsa ba'i sngags te/ tshar gcad pa'i lcags kyu dang / phur pa'i'o// oM ka Ta ka Ta/ ma Ta ma Ta/ ra Ta ra Ta mo Ta ni pra mo Ta nA ya kI li kI lA ya swA hA/ de ni gshin rje gshed po'i sngags te/ las kyi sngags gri gug dang phur pa'i sngags so// tsa ra ni tsa ra/ ha ra ha ra/ sa ra sa ra/ mA ra ya mA ra ya badzra kI li kI lA ya swA hA/ zhes pa rta mgrin gyi sngags so// las kyi sngags te/ rdo rje rtse gcig pa dang phur pa'i sngags so// ts+tshin+da ts+tshin+da/ b+hin+da b+hin+da/ ma hA kI li kI lA ya swA hA/ ban+d+ha ban+d+ha/ krod+ha krod+ha/ kI li kI lA ya swA hA/ zhes pa ni sgo ba'i sngags so// las kyi yang sngags te/ zhags pa dang / lcags sgrog dang / lcags kyu dang / dril bu'o// tsu ru tsu ru tsaN+Da kI li kI lA ya swA hA/ zhes bya ba ni bdud rtsi 'khyil pa'o// las kyi sngags te zhags pa dang / phur bu'o// trA sa trA sa ya badzra kI li kI lA ya swA hA zhes bya ba ni gtso bo rdo rje rnam par 'joms pa'i sngags te/ las kyi rdo rje dang phur pa'i sngags so// ku Ta ku Ta saM ku Ta ya saM kuT ya sarba sha tUM hUM hUM hUM swA hA/ yungs kar dang lcags phyes gdab pa'o// de'i gtor ma bstan pa ni// gser dngul zangs lcags snod nang du// dkar gsum mngar gsum la du dang // snum khur 'bru rnams yongs su dgang // de rnams byin brlab rin chen snod// 'bru gsum sngags kyis sbyang zhing spel// oM AHhUM/ de nas mchod pa bya ba ni dang po gtso bo mchod pa ni// namaHsa man+ta badzra NAM sarba ba laM A warta ya ma hA ba le/ ka ta be+e ta ta le/ a ts+le le zhes pa lha mo'i glu dang bcas pas dbul te/ ha ra ha ra badzra d+hA rA ya swA hA/ pra ha ra pra ha ra badzra pra b+hany+dza nA ya swA hA zhes bya bas so// dkyil 'khor gyi lha mchod pa ni/ maN+Dal mA ye a ti badzra/ ma hA ba le/ be ga ra Na ra Na/ a dzi te dz+wa la dz+wa la/ ti Ti ti Ti ping ga le/ da ha da ha/ te dzo ba ti/ ti li ti li/ ban+d+ha ban+d+ha/ zhes bya ba'i glu dang ldan pas mchod pa ni/ ma hA ba li/ ha ra ha ra badzra d+hA rA ya swA hA/ pra ha ra pra ha ra badzra pra b+hany+dza nA ya swA hA/ badzra kro d+ha dz+wA la ya swA hA/ zhes pas gtor ma dbul bar bya'o// da ni rengs pa'i las bya ba ni dong gru gsum pa bya ste/ de'i nang du 'khor lo gzhug pa ni gzugs bzhag 'khor lo rtse gsum la brgyangs la/ sngags ma ti s+thi ra badzra/ su ti s+thi ra badzra/ pra te s+thi ra badzra/ zhes pa ni mgo bo dang / rkang pa gnyis la'o// ma hA badzra/ a pra ti ha ta badzra/ a mo g+ha badzra/ e hi badzra/ shI g+haM badzra d+hA rA ya swA hA/ lag pa gnyis dang / rtsib logs gnyis dang / gsang ba'i gnas dang lte ba'o// de lta bu'i rdo rje phur bu brgyad kyis btab la dong gru gsum du gzhug go// rang nyid bsgrub pa'i dkyil 'khor bzhin bsgoms la las bya'o// srung ba ni gro ga'am ras sam gang yang rung ba la 'khor lo rtsibs drug pa bya ste/ d+ha ra d+ha ra/ d+hi ri d+hi ri/ d+hu ru d+hu ru/ dgod par bya'o// lte ba la sarba badzra ku laM A brta ya swA hA/ de'i phyi rol du 'khor lo'i mu khyud la gsal byed dgod do// de'i phyi rol du 'khor lo'i rtsibs brgyad la/ ma ti s+thi ra badzra/ su ti s+thi ra badzra/ pra ti s+thi ra badzra/ ma hA badzra/ a pra ti ha ta badzra/ a mo g+ha badzra/ e hi badzra/ shI g+haM d+hA rA ya badzra swA hA/ mu khyud la dbyangs kyi yi ge tsho dgod par bya'o// de'i don ni khro bo bcu hUM las 'khor lo la bskyed la mchod pa dang / bstod pa dang / bstim pa byas la sngags 'di bzlas pa brgya rtsa brgyad dam nyi shu rtsa gcig bzlas te lus la btags na/ gza' dang rgyu skar byad stems dang / mi bzad pa'i nad rnams kyang zhi bar 'gyur ro// des ni thabs kyi don bshad zin to// da ni shes rab kyi don 'chad pa ni sa'i cho ga la sogs pa rdzogs par byas nas/ maN+Dal shin tu dri zhim pa dang ldan pa'i thog tu dri'i thig le bco lnga bya ste/ bum pa mtshan nyid 'chad par 'gyur ba'i rdzas dang bcas par bco lnga gzhag par bya'o// phyogs skyong ba'i gtor ma yang gzhag par bya'o// mchod pa rnam pa lnga yang bshams te/ 'og nas ston pa'i las thams cad bum pa'i chus bsangs la/ bsgrub pa ni byang chub tu sems bskyed cing // oM ma hA shU n+ya tA dz+nyA na badzra swa b+hA wa At+ma ko u0f85 haM zhes pas stong par bsgom mo// de'i rjes la bdag phyag na rdo rjer bsgoms pa'i thugs ka'i hUM de las baM bco lnga 'phros pas pad+ma de'i steng du b+hUM las bum pa bco lnga bskyed la/ de'i nang du hUM de'i cha shas hUM re re bsam mo// de yongs su gyur pa las zla ba'i steng du rdo rje dkar po rtse lnga pa lte ba la hUM dang bcas par bsams te/ rdo rje la sngags kyis bskor ba ni steng du/ oM ha ra ha ra badzra/ shar du oM ma tha ma tha badzra/ shar lhor d+hu na d+hu na badzra/ lhor da ha da ha badzra/ lho nub tu pa tsa pa tsa badzra/ nub tu d+ha ra d+ha ra badzra/ nub byang mtshams su d+hA rA ya d+hA rA ya badzra/ byang du d+hA ru Na d+hA ru Na badzra/ byang shar du ts+tshin+da ts+tshin+da badzra/ 'og tu b+hin+da b+hin+da badzra/ de yongs su bskor ba'i rdo rje'o// shar du ma tha badzra badzra/ lhor s+phoT badzra badzra/ nub tu ka Ta badzra badzra/ byang du ma tha badzra badzra/ dbus su sarba bid+yA badzra badzra/ de ltar sngags rnams bkod nas/ hUM las 'od 'phros spyan drang ba ni sangs rgyas thams cad spyan drangs la bstim mo// de nas bzlas pa bya ba ni nyi shu rtsa gcig gam/ brgya rtsa brgyad thim pa thim pa dang / ye shes nam mkha' la nyi zlas bteg la dam tshig bsdu'o// bum pa'i cho ga rdzogs pa dang // maN+Dal gnas ni gzhan du gzhag // kha tshar ma nyams ras steng du// slob ma bsangs nas sdom pa sbyin// de nas thig gi las bya ste// tshad dang ldan pa'i thig skud la// dri zhim chu yis byugs pa ni// tshangs thig nas bzung zur dang logs// de nas cha rnams dbye bar bya// de nas tshon gyi las bya ste// rin chen sna lnga'i phye ma la// byin rlabs rdzogs nas de nas dgye// de ltar zla ba'i maN+Dal bri// 'khor lo rtsibs bcu ser po bri// gru bzhi sgo bzhi rta babs bri// de ltar bris nas rdzas rnams ni// bum pa ma nor phyogs su dgram// rdo rje rdo rje'i steng du dgod// las kyi bum pa shar du dgod// mchod pa me tog spos dag dang // lha bshos dri dang bum pa bzhin// de ltar bkod nas cho ga ni// sdig pa bshags pa la sogs bya'o// oM ma hA shU n+ya tAdz+nyA na badzra swa b+hA ba At+ma kou0f85haM zhes bya bas stong pa nyid du bsgom par bya'o// de'i rjes la bdag nyid hUM du bsgoms nas b+h+ruM las gzhal yas khang bskyed de de'i steng du pad+ma bco lnga bsams la/ de'i thog tu bum pa bskyed la snga ma bzhin rdo rje dang hUM yang bsams te/ ye shes bteg pa de yang bstim mo// de las 'od zer 'phro 'du las rdo rje dang hUM zhu ba las khro bo bco lnga bskyed pa ni dbus su rdo rje rnam par 'joms pa sku mdog dkar po rdo rje dang dril bu 'dzin pa/ shar du khams gsum rnam rgyal mdog dkar po shel gyi rdo rje dang sdigs mdzub/ lhor gshin rje gshed dmar po me shel dang sdigs mdzub/ nub tu rta mgrin dmar po pad+ma dang sdigs mdzub/ byang du bdud rtsi 'khyil pa dUr ba dang sdigs mdzub/ shar lhor dbyug pa sngon po rin po che'i tsan+dan dang sdigs mdzub/ lho nub tu don yod zhags pa mthing ga yungs kar dang sdigs mdzub/ nub byang du khro gnyer can dmar nag rin po che dang sdigs mdzub/ byang shar du rdo rje 'khor lo ljang gu rin po che gser gyi 'khor lo dang sdigs mdzub/ steng du gnod mdzes mthing nag gdugs dang sdigs mdzub/ 'og tu rdo rje sder mo rgyal mtshan dang sdigs mdzub mdog dkar po bum pa'i nang du cung zhig khros pa'i mdog go// sgo ba bzhi ni lcags kyu zhags pa lcags sgrog dril bu rnams mdog dkar po rdo rje zhu ba las bskyed cing bsgom mo// de rnams kyang thugs kar rdo rje dkar po lte ba la hUM dang bcas pa zla ba'i steng du bsam mo// de nas ye shes sems dpa' spyan drangs la mchod pa ni/ oM badzra d+hU pe pU dza me g+ha sa mu dra s+pha ra Na sa ma ye hUM/ oM badzra puSh+pe pU dza me g+ha sa mu dra s+pha ra Na sa ma ye hUM/ oM badzra A lo ke pU dza me g+ha sa mu dra s+pha ra Na sa ma ye hUM/ oM badzra gan+d+he pU dza me g+ha sa mu dra s+pha ra Na sa ma ye hUM/ oM badzra nai bi d+yai pU dza me g+ha sa mu dra s+pha ra Na sa ma ye hUM/ oM badzra shab+ta pU dza me g+ha sa mu dra s+pha ra Na sa ma ye hUM zhes bya bas mchod nas/ dzaHhUM baM hoH zhes bya bas bstim mo// de nas dbang bskur byas nas thams cad la rdo rje sems dpas mtshan par bya'o// de nas gsang sngags bzlas pa ni// na mash+tsaN+Da badzra pA N+ye/ sarba bid+yA badzra badzra swA hA/ ma hA yak+Sha se nA pa ta ye/ ha ra ha ra badzra/ ma tha ma tha badzra/ d+hu na d+hu na badzra/ da ha da ha badzra/ pa tsa pa tsa badzra/ d+ha ra d+ha ra badzra/ d+hA rA ya d+hA rA ya badzra/ dA ru Na dA ru Na badzra/ ts+tshin+da ts+tshin+da badzra/ b+hin+da b+hin+da badzra hUM phaT swA hA/ oM ma hA yak+Sha se nA pa ta ye/ ma Ta badzra badzra/ s+phoT badzra badzra/ ka Ta badzra badzra/ ma tha badzra badzra hUM hUM hUM hUM phaT swA hA/ zhes brgya rtsa brgyad dam nyi shu rtsa gcig gam bdun rdzogs nas mchod pa dbul bar bya'o// de nas khrus bya ba'i phyir/ na ash+tsaN+da badzra pA Na ye sarba bid+yA badzra badzra hUM/ s+pha ra Na a mraM he hUM phaT/ oM ma hA yak+Sha se nA pa ta ye/ ha ra ha ra badzra/ ma tha ma tha badzra/ d+hu na d+hu na badzra/ da ha da ha badzra/ pa tsa pa tsa badzra/ d+ha ra d+ha ra badzra/ d+hA rA ya d+hA rA ya badzra/ dA ru Na dA ru Na badzra/ ts+tshin+da ts+tshin+da badzra/ b+hin+da b+hin+da badzra/ s+pha ra Na a mr-i te hUM phaT/ ces bya bas dbus kyi gtso bo bdud rtsir bya ste/ sgo ba bzhi bsgom pa ni/ oM ma hA yak+Sha se na pa ta ye/ ma Ta badzra badzra dzaH s+phoT badzra badzra hUM/ ka Ta badzra badzra baM/ ma tha badzra badzra hoH des ni ye shes dbab cing bstims nas/ dbang bskur zhing khrus bya ba ni maN+Dal legs par byas la rgyal po la 'khor lo// rje'u la rin po che/ bram ze la pad+ma/ dmangs rigs la las kyi rdo rje/ sngags ni rdo rje la bris la thog tu bzhag ste khrus byed du gzhug pa ni/ gang dag yid dge sems dang zhing // gtsang ma'i gos kyis rab brgyan te// de ni rab bkrus gtsang ma yin// deng du 'bras bu dam pa brnyes// de nas ci bya zhe na/ zab mo sangs rgyas spyod yul ba'i// mdo sde dam pa mnyan par bya// mdo sde dam pa nyan byed na// mdo sde 'di yi gzi brjid kyis// srog chags dag ni thams cad dang // mi bzad pa yi nad rnams dang // de dag thams cad zhi bar lta// tshe dang bsod nams 'phel bar 'gyur// zhes pas brod pa bskyed nas// da bgegs bskrad par bya ste/ las kyi bum pa'i mtshan nyid ni// gser gyi bum pa'am yang na ni// dngul gyi bum pa dag kyang rung // gtsang ma'i gos kyis dkris shing dgang // nor bu yungs kar dUr ba dang // rin chen rma med tsan+dan bcas// shel dang rdo rje me tog dang // chu yi gser la sogs pa ni// zhes bya ba ni rdzas bstan pa ste/ bum par blugs la kha tshar ma nyams pa'i ras kyis mgul pa bcings la shar phyogs su gzhag go// gong gi bum pa yang de bzhin no// de byin gyis brlab pa ni/ bum pa b+h+rUM las bskyed pa'i nang du 'khor lo rtsibs bzhi pa bsams te/ de'i nang du zla ba'i steng du/ rdo rje rgya gram hUM gis mtshan pa las// khro bo bdud rtsi 'khyil pa mdog ljang gu rdo rje rgya gram sdigs mdzub brang du bsnol ba'o// thugs kar zla ba'i steng du rdo rje rgya gram la zla ba lnga'i steng du rdo rje'o// phyi'i rdo rje rgya gram bzhi'i steng du rdo rje bzhi'o// nang gi mtshams bzhir yang rdo rje/ phyi'i mtshams su yang rdo rje'o// bdag nyid zla ba'i steng du hUM las rdo rje dkar po hUM gis mtshan pa las rdo rje rnam par 'joms pa sku mdog dkar po rdo rje dril bu bsnams par bsgoms la/ thugs kar rdo rje dkar po hUM gis mtshan pa gcig tu bsgoms la/ spyan drang ba dang / mchod pa dang / bstod pa dang / bstim par bya'o// de ltar byas nas gzhan du ni// bdag nyid phyag na rdo rje ste// 'gying bag ljang sngon cung zhig khros// dang po rang nyid bzlas pa bsrung // oM na mo rat+na tra yA ya/ na mash+tsaN+Da badzra pA Na ye hUM hUM hUM phaT phaT/ bdun nam nyi shu rtsa gcig gis// bdag nyid byin gyis brlabs nas ni// bskyed pa gtso bo'i thugs ka nas// dam tshig rdzogs nas shar sgor bsgom// bdag gis ye shes spyan drangs te/ 'dis ni sngon du bsnyen pa bstan// sgrub pa bdag nyid mi bskyed cing // dkyil 'khor nyid du bdag bya'o// de ni las dang bsgrub pa bya ba'i rim pa'o// bdag nyid gong bzhin bskyed byas nas/ bzlas pa'i sngags kyi rim pa ni// na ma sh+tsaN+Ta badzra kro d+hA ya hUM hUM hUM zhes bya ba ni gtso bo rdo rje rnam par 'joms pa'i sngags so// ma hA yak+Sha se nA pa ta ye a mr-i te hUM hu lu hu lu/ tiSh+Tha tiSh+Tha/ b+han+da b+han+da/ ha na ha na hUM zhes bya ba ni bgegs bskrad pa'i sngags so// sgrub pa ni/ na ma sh+tsaN+Da badzra kro d+hA ya hUM/ bdag nyid kyi'o// hu lu hu lu tiSh+Tha/ b+han+da b+han+da/ ha na ha na/ hUM hUM ni sa bon gyi sngags so// a mr-i te hUM hUM hUM phaT ces bya ba lan bdun nam nyi shu rtsa gcig bzlas pas bdud rtsir bsam mo// des ni las thams cad 'grub pa'i bum pa'o// de ltar thabs kyi don dang / shes rab kyi don bshad nas/ de'i che ba'am phan yon bshad pa ni// rgyud do cog gi rtsa ba ste// sdig pa thams cad byang byas nas// sdug bsngal thams cad med par byed// dpal kun gyis ni legs par brgyan// zhes bya ba ni rgyud kyi rtsa bar grub pa ni phyi'i rtsa bar grub pa dang / nang gi rtsa bar grub pa dang / spyod pa'i rtsa bar grub pa'o// phyi'i rtsa bar grub pa ni rgyal bu las rgyal por bskyed pa'o// nang gi rtsa bar grub pa ni bum pa las gsum du bskyed pa'o// spyod pa'i rtsa bar grub pa ni khrus 'gro ba'o// spang bya'i rtsa bar 'gro ba ste/ phyis mtshon nas nad dag pa'o// de'i phyir rtsa ba'o// sdig pa thams cad byang byas nas// zhes bya ba ni des nus pa gzhag nas gsum pa la la zhugs pa dang dag par 'gro ba dang rgyud zab mo mnyan pas dag pa dang / rang rang la rtogs pa khyad par can skyes pas dag pa'o// rtsa ba'i don gyi sgo nas so// rgyud 'di ni phan yon du mtshon nas dag pa'o// de'i phyir rtsa ba'o// sdig pa thams cad byang byas nas// zhes pa sdug bsngal dang bar chod thams cad sel bar byed/ dpal kun te 'bras bu bde ba'i don to// 'o na sdug bsngal ji ltar zhi bar byed ce na/ 'di'i phan yon dang phyi ma'i phan yon no// de la 'di'i phan yon ni// sems can dbang po nyams pa dang // tshe zad pa dang tshe nyams dang // zhes bya ba ni dbang po lnga nyams pa ste mi gsal ba gsal bar 'gyur ba/ yid mi gsal te gdon gyis dkrugs shing // rnal du mi gnas pa sel ba dang / tshe zad pa sel bar byed cing nyams pa 'gugs par byed pa'o// tshe ni srog go// nyams pa'i rgyu ni rkyen zad pa dang / bar du gcod pa ste gso bar byed pa'o// phun sum tshogs min gang chags dang // lha rnams rgyab kyis phyogs pa dang // zhes bya ba ni phun sum tshogs pa med pa nor dang lang tsho la sogs pa med cing bran du 'gro ba dang skyes pa'o// de yang sdug bsngal dang ldan mod kyi// las ngan pa gang zhig gis chags shing 'dug pa'o// lha rnams rgyab kyis phyogs zhes bya ba ni rgyal pos chad pa byed pa'o// yang na 'jig rten gyi lhas rgyab kyis phyogs pa'o// rgyu mtshan ci zhe na/ 'gal ba'i stobs kyis so// dman pa rnams kyis kyang gnod pa ni// bran bza' la sogs gtses pa dang // mdza' sdug skye bo sdang ba dang // zhes bya ba ni mdza' sdug skye bo ni rang gi mdza' bo dang / gzhan rnams sdang ba'o// bran bza' ni bran mo dang chung ma'o// sogs pa ni bu mo la sogs pa bsdus pa'o// phan tshun mthun pa ma yin dang // nor 'gribs pas ni gnod pa dang // zhes bya ba ni phan tshun mthun pa ma yin pa ni dgra bo'o// nor 'gribs pa ni gnod pa dang // zhes bya ba ni nor 'phrog pa'i dgra bo des gnod pa bskyed pa'o// de ni 'jig rten 'di'i gnod pa sel ba'o// phyi ma'i gnod pa gang zhe na/ mya nang la dang gnod pa dang // 'jigs pa dang ni phongs pa dang // zhes bya ba ni dmyal ba dang yi dags dang / dud 'gro ste/ mya ngan gyis gdungs pa dang / ngal ba dang / lus sems kyi gnod pa gshin rje'i 'jigs pa dang / bde bas phongs pa sel bar byed pa'o// mi ma yin gyi gnod pa ni/ gza' dang rgyu skar byad stems dang / mi bzad gdon gyis nyen pa dang // zhes bya bas so// yid mi dga' ba las byung ba ni// mya ngan ngal las byung ba dang // rmi lam sdig pa mthong na yang // zhes bya ba ni yid mi dga' bas lus dub pa dang / rmi lam ngan pas yid dub pa'o// de dag kyang dag pa gang gis she na// des ni rab bkrus gtsang ma yin// zhes bya bas so// 'o na sdig pa ji ltar byang zhe na// zab mo sangs rgyas spyod yul ba// mdo sde dam pa mnyan par bya// mdo sde dam pa nyan byed na// mdo sde 'di yi gzi brjid kyis// zhes bya ba ni zab mo ste byin gyis brlabs pa bum pa'i dbang 'di dang / 'brel pa'i dbang gsum dang / mdo rgyud kyi spyod pa bzhi 'am// spyod pa'i khyad par dang / lta ba dang lta ba'i khyad par shes pas so// des cir 'gyur zhe na/ shes nas spong ba ste gnyen pos so// shes nas dag pa ste rang bzhin gyis so// de ltar dpal kun gyis legs par brgyan pa ni gang zag des gzhan rjes su 'dzin par 'gyur te/ srog chags dag ni thams cad dang // mi bzad pa yi nad rnams kyang // de dag thams cad zhi bar lta// tshe dang bsod nams 'phel bar 'gyur// zhes bya ba ni thabs la brten pas zhi ba dang rgyas pa dang / dbang dang mngon spyod kyis zhi bar byed cing tshe 'phel bar byed pa'o// shes rab kyi don gyis gzhan dag gi sdig pa dang / dri ma dag par byed pa ni/ gsum ka yongs su rdzogs pa dang // yang na thugs mtshan gsal ba dang / yang na sa bon gsal bas ni// byin rlabs gzhan la khrus bya'o// dri ma thams cad yongs spangs pa'i// gzugs kyi dri ma dag byed pa'i// yon tan chu 'byung nor bu 'dis// bkra shis rdzas kyis dag gyur cig // smin cing yongs su 'dul ba yi// tshor ba'i dri ma dag byed pa'i// yon tan mar 'byung yungs kar 'dis// 'du shes dri ma dag gyur cig // sems can klu yi skyabs mdzad pa'i// rang bzhin yon tan bdud rtsir ldan// 'du byed dri ma dag gyur nas// 'gro kun rang bzhin sos gyur cig // phongs pa kun gyi skyabs gyur cig // rang bzhin gyis ni 'dod yon 'byung // rnam shes dri ma dag gyur cig // dbul po rnams kyi skyabs gyur cig // rang bzhin gyis ni dri dang ldan// tsha ba'i gdung ba 'joms par byed// rang bzhin gyis ni dag pa'i mdog // kha dog sna tshogs 'gyur ba'i shel// 'dam gyis ma gos kha dog gsal// nyon mongs nad sel pad+ma la// rang bzhin gyis ni 'od gsal ba// me tog g.ya' bral sa le sbram// rang bzhin gyis ni dag pa la// glo bur dri ma dag gyur cig // yon tan yongs su brgyan pa yi// rgyu bzangs dbyibs legs kha dog mdzes// chu yi bdag nyid mi bskyod pa// rnam shes dri ma dag gyur cig // ces gsungs so// 'o na gsang sngags brjod pa'i grangs gang zhe na/ lan grangs nyi shu rtsa gcig gam// yang na lan grangs brgya rtsa brgyad// ces bya ba bstan to// gang bzlas she na/ rdo rje rnam par 'joms pa'i gsang sngags kyi grangs te/ rdo rje rnam 'joms bzlas nas ni// rgyal po rtag tu khrus kyis shig // bcom ldan 'das rdo rje'i ting nge 'dzin las bzhengs nas 'dzum pa mdzad do// de'i don ni bskur bya dang / skur byed do// de bas khrus kyis shig pa'o// rgyud dang gdams ngag dag las ni// bsgrubs na dri med 'bras bu thob// de phyir gzhan phan bya phyir brtsams// de yis 'gro kun 'bras thob shog // sing+ga lar ni 'grel dang rgyud don rtogs// badzra rat+na de was de don brtsams// dbang 'byor zad mi shes pa'i gter// dngos grub 'bras bu bdag gis thob// dge ba dri med yod pa des// bla ma rnams dang 'grogs par shog // rdo rje rnam par 'joms pa'i gzungs kyi 'grel pa rin chen phreng ba zhes bya ba slob dpon chen po sa wa ri pas mdzad pa rdzogs so// // paN+Di ta de ba pu N+ya ma ti dang / lo tsA ba dge slong chos kyi bzang pos bsgyur ba'o// 