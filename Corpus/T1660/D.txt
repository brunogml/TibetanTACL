@#// dpal spyan ras gzigs dbang phyug la phyag 'tshal lo// sngags pa bde chen grong 'jug pas// bco brgyad e dbyings phyag rgya bca'// g.yo ba mi g.yo bzung nas ni// lhag pa'i lha yi rnal 'byor bya// sprul pa'i gnas su ri yong 'dzin// ma lus byang chub sems bsdus gzugs// zla ba bzang ba bde ba che// 'od mdzad drod rlung srog bdag bsam// hrIH/ lha dbang lhan cig skyes pa'i sku// zhal sbyor spyi gtsug gzi brjid bzang // sor bzhi pas ni bar chod bcas// bsams nas 'od kyi snyoms 'jug bskul// sbyor mtshams dkar dmar rgyun lhung bas// bdag lus dri med byas nas su// thog mar gang bskyed phyis de bzhin// pad mchog zla ba bzang stobs bskyed// de nas kun sdud rdo rje yi// rlung bzung nas ni 'dus pa'i 'od// shing rta lam chen sbyang byas nas// lcags kyu lta bus drang byas la// gtum mo ye shes sbar ba'i mes// lte ba'i dkyil 'khor spros pas ni// me dpung la ni lan tshwa bzhin// mi bzad skrar bcas gyen du 'phar// de tshe spyi gtsug rdo rje 'dzin// shes rab nyid la bsdus byas la// de yi pad+mo kha phye bar// rnam shes bung ba gzhug par bya// skal ldan ngo bo nyid dbang du// bde ba mchog gis rgyud tshim zhing // chos kun rmi lam 'drar shes dang // gang bsgyur sems ston grub pa'i rdzas// de nas 'og gi pho brang lha// 'od zer dkrugs pa'i sbyor ba yis// zhu byas de ni gong mar bstim// thim gyur rang gnas brtan par 'dod// dpal lha'i grong khyer du 'jug pa rdzogs so// 