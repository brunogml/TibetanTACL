@##// rgya gar skad du/ po sha d+ha ka ri NI ya/ bod skad du/ gso sbyong blang ba/ 'phags pa don yod zhags pa la phyag 'tshal lo// sangs rgyas chos dang tshogs mchog la// byang chub bar du bdag skyabs mchi// bdag dang gzhan don rab bsgrub phyir// byang chub sems 'di bskyed par bgyi// sdig pa thams cad bshags bgyid cing // bsod nams la yang rjes yi rang // 'phags pa'i gso sbyong yan lag brgyad// bsnyen pa la ni spyad par bgyi'o// bcom ldan bdag la dgongs su gsol// bdag ming 'di zhes bgyi ba ni// dus 'di nas bzung ji srid nas// nyi ma'i 'od ni me shar bar// srog chags gsod dang gzhan nor 'phrog // mi tshangs spyod dang bden min smra// myos pa bskyed dang bzhon pa dang // dus ni ma yin pa yi zas// phreng ba kha dog glu dang gar// khri stan mthon po la sogs pa// thams cad bdag gis spang bgyid cing // 'phags pa'i yon tan brgyad spyad dang // gso sbyong khrims sdom yi dam 'di// sems kyi rgyan sems kyi yo byad rnal 'byor gyi tshogs mchog tu don dam pa'i sangs rgyas nyid/ thob pa la ni 'od 'dis reg gyur cig // byang chub mchog gi sems 'di bskyed bgyis la// sems can thams cad bdag gis mgron du gnyer// byang chub spyod mchog yid 'ong spyad nas ni// 'gro la phan phyir sangs rgyas 'grub par shog // kha che'i paN+Di ta chen po shAkya shrI b+ha dras mdzad pa rdzogs so// // lo tsA ba dge slong rab mchog dpal bzang pos bsgyur ba'o// 