@#// 'phags pa spyan ras gzigs rdo rje'i rgyas btab pa la phyag 'tshal lo// 'phags pa spyan ras gzigs la dad pa thob pas/ tshor bas gzir ba dang / gdon gyis glags btsal ba dang / rkun po dang dgras 'jigs pa'i nus pa'i dbang ba bsrung ba la sogs pa'i don du snying rje chen pos srung skud bcing bar bya'o// 'khor lo rdo rje rin chen dang // pad+mo sna tshogs kha dog can// ras dang dar dang bal dang bcas// pad+ma'i skud pa shin tu bsngags// gzhon nu gos dmar gos dkar gyon// rgyan dmar rgyan dkar de bzhin du// cod pan thabs dang shes rab 'dzin// rdo rje dril 'dzin g.yas g.yon 'dzin// mchod pa kun sngon 'gro ba yis// 'dab brgyad pad+mo bris dbus su// gnyis kyis srad bu bzhag nas ni// bgegs bsal gtor ma sngon song sbyar// de rjes lhag pa'i lhar bskyed nas// 'jig rten dbang phyug pad+mo dang // srad bu bsnams pas dgyes bzhugs la// 'od 'phros mdud pa dor bar bya// lus ngag sems gsum bcings pa yi// rgya gsum phyag rgya bsam pa ste// ting nge 'dzin gsum sngags gsum rim// slob dpon mi g.yeng la gnas pas// rdo rje khu tshur gnyis bcings dang // sdigs mdzub rdo rje rtse gcig nyid// sku gsung thugs kyi rang bzhin gyis// 'od phyung rdo rje'i rgyas btab pa'o// oM AHhrIHkA ya badzra kA ya kaN+Tha hUM/ oM AHhrIHwAka badzra wAka kaN+Tha hUM/ oM AHhrIHtsit+ta badzra tsat+ti kaN+Tha hUM/ dam tshig srad bu dung dang byi ru gser 'od bai DUr in+d+ra'i mdog gsal ba// rgya gsum 'bar ba'i rdo rje sku gsung thugs dag skal ldan lus ngag yid btab pa// slob dpon mthu chen po ta la yi 'phags pa sras mchog snying rjes shin tu non pa'i yid// ting 'dzin lcags kyus de nyid bcug la gus pa bzang ldan mgul dang dpung pa bcing // srung skud kyi cho ga rdzogs so// 