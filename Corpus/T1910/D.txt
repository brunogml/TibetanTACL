@##// dngos grub bsgrub par 'dod na/ gnas yid dang mthun zhing bkra shis par gro ga'am ras la gzungs 'di bris te/ gdugs kyi rgyal mtshan gyi rtse mo la btags pa'am/ yang na rin po che'i sgrom du bcug ste/ maN+Dal gyi dbus su bzhag nas sam dngos grub kyi rten pa dmar ser gyi zho'am/ mar khu'am yang na chang ngam/ zan la sogs pa bzhag nas lha'i rnal 'byor byas te gsol ba btab la/ tshangs pa dang dbang po la sogs pa la gtor ma sbyin te/ yang gsol ba btab nas dngos grub gsol bar dmigs te bsgom zhing bzlas par bya'o// de nas nam zhig na du ba dang / dro ba dang / 'bar ba kun byung nas 'thungs sam/ zos na tshe ring ba dang / dbang che ba dang / rigs rgyas pa dang / nam mkhar 'gro ba la sogs pa 'byung bar 'gyur ro// yang na bu 'dod pa gang la las gzungs 'di bris te/ gdugs sa ma rgyal mtshan gyi rtse mo la btags nas lha'i rnal 'byor dang ldan pas/ bskor ba dang mchod pa byed cing tshangs pa la sogs pa la mchod pa dang gtor ma sbyin te/ gsol ba btab na bu 'dod pa nges bu rnyed de tshe dang bsod nams kyi stobs kyang dpag tu med pa yang rnyed do// dngos grub bsgrub pa'i thabs rdzogs so// 