@##// rgya gar skad du/ karma sarba rak+Sha bi d+hi nA ma/ bod skad du/ bsrung ba'i cho ga las thams cad pa zhes bya ba/ bla ma rje btsun pa rnams la phyag 'tshal lo// nad dang gnod pa zhi ba dang // mi mthun thams cad bzlog pa'i phyir// bsrung ba'i dam pa'i rim pa 'di// phan phyir bdag gis bshad par bya// de la rdo rje 'dzin pa sgrub pa'i rnal 'byor pa dag gis/ dben pa'i sa phyogs su maN+Dal logs re la khru re yod pa/ gru bzhi pa 'phangs su sor brgyad pa/ ngos shin tu mnyam pa brtsigs la/ de la ba'i rnam pa lngas byug pa bya'o// de'i steng du tsan+dan dang gur gum la sogs pa'i dri bzang po rnams kyis snyoms par byug par bya'o// de'i steng du me tog dri dang kha dog dang ldan pas legs par spungs te/ de'i steng du srung ba'i 'khor lo bzhugs su gsol ba ni/ ras sam gos bzang bri ba ni// gur gum chu yis 'khor lo ni// rtsibs brgyad mu khyud gnyis bcas la// rgya gram nang du chud pa bri// oM dang swA hA'i bar dag tu// na mo ming dang spel ba ni// dri sna tshogs kyis thig le byas// lte ba dag tu dgod par bya// tsan+dan la sogs rnam pa brgyad// oM hUM phaT mthar bsres pa ni// rtsibs brgyad dag la rim bzhin no// mu khyud nang gi rim pa la/ oM tsaN+Da ma hA ro Sha Na hUM phaT/ che ge mo zhes bya ba 'di kA ya bAka tsit+ta A yu She dzre baM shrI te dza sarba rak+Sha rak+Sha swA hA/ nang du lta ba'i tshul gyis bri// phyi rol mu khyud yang de bzhin// mtshal dang dngul gyi khu ba yis// g.yas g.yon dag tu bri bar bya// ka kha ga g+ha nga / tsa tsha dza dz+ha nya/ Ta Tha Da D+ha Na/ ta tha da d+ha na/ pa pha ba b+ha ma/ ya ra la wa/ sha Sha sa ha k+ShaHha ha TaT+Ta/ a A/ i yI u U r-i rI l-il-I/ e ai o au aM aHde nas 'khor lo de dag nyid// rdo rje 'dzin par bskyed bya ste// dgug gzhug mchod bstod byas nas kyang // 'khor lo'i ngo bor gyur par bsam// rtsa ba ming dang bsrung ba'i sngags// spel ba'i bzlas pa stong du bya// zhes 'byung ba'i phyir/ cho ga'i rim pa 'di dag las nyams par mi bya'o// 'di dag gis ni brgya byin la sogs pa gnod pa ches che ba dag kyang ma lus pa bsrung bar 'gyur ro// dus ma yin par 'chi ba dag kyang ma lus pa bsrung zhing // dus ma yin par 'chi ba dag kyang nges par bzlog par 'gyur ro// sngags mkhan 'di dag ni tshangs spyod kyi dka' thub kyis gnas par bya'o// tshes brgyad nas brtsams te bco lnga'i bar gyis cho ga'i rim pa ji lta bar bya'o// bcu drug la 'gro ba mnyes pa'i mchod rten bya'o// sgo gsum gnod pa bsrung ba'i phyir// bdag gis bsrung mchog la legs sbyangs// 'di la nye bar gzhol ba rnams// mi mthun thams cad zhi bar shog // las thams cad pa'i bsrung ba'i cho ga zhes bya ba rdzogs so// // slob dpon ba su d+ha badzras mdzad pa'o// rnal 'byor pa bsod snyoms pa pradz+nyA shrI dz+nyA na kI rta si rang 'gyur du mdzad pa'o// 