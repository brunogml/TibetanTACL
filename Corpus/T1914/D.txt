@##// gtor ma gtang bar 'dod pas/ snod gtsang zhing mdzes pa yid du 'ong ba'i nang du zan dang / khur ba dang / chan dang / 'bru'i tshogs dang / shing thog dang / rin po che'i tshogs dang / sman dang ldan par bya ste/ de nas bdag nyid lha'i rnal 'byor pas a kA ros sbyangs te/ nam mkha' mdzod kyis spel la/ bdud rtsi'i rgya mtshor bsams te/ de'i phyogs rnams su hrIHlas pad+ma'i tshogs bskyed pa la phyogs skyong ba bcu la sogs pa chos kyi srung ma dang / khyad par du tshangs pa dang / dbang po dang legs ldan la sogs 'khor dang bcas pa spyan drang bar bya'o// yang 'byung po'i gtor ma gnyis pa la lha'i gdon la sogs pa dang / zas su mdangs za ba kun la sbyin par bya'o// de yang lce rdo rjer bsam zhing // sbu gus bdud rtsi thams cad ngoms shing tshim par bya ba dang / 'dod pa'i yon tan lnga char bzhin du 'byung bar bsam mo// de nas tha mar bzod par gsol te/ gsol ba btab nas yi ge brgya pa brjod do// thams cad gshegs so// de yang 'byung po'i gtor ma ni mngal dang / khrag dang / zhag dang / sha dang / tshil dang / rkang dang / btsas pa za ba la sogs pa la sbyin no// de yang // 'byung po gang dag ri rab steng gnas dang / gzungs kyi lha'i gdon dang / bya ba nas zas su mngal za ba kun gyis sbyin no// gtor ma'i cho ga rdzogs so// // paN+Di ta ma hA dza na nyid kyi rang 'gyur yin gsung // 