@#// dpal 'phags pa spyan ras gzigs dbang phyug la phyag 'tshal lo// sngon nam tshe 'di 'am glo bur gyi// las dbang gis khebs klu yi nad// rigs bzhi gang gis thebs gyur pa// de dag gso ba 'dir bshad bya// brag ri nags tshal phug gam ljongs// me tog dkar pos rab brgyan par// thub pa 'od dpag med kyi sras// nad bral 'jig rten mgon po bsgrub// gang na klu gnyan sa bdag dang // lha dang lha min gyis bstod pa'i// rten la mchod pa byas nas ni// mdze can rnams la bkur sti bya// de nas lhor ni mngon bltas la// bdag lus 'khor lo 'bar ba yis// spyi bo snying gar mgon po hUM// dkar dmar gsal bar bsgoms nas ni// 'bar dang 'dzag dang dbang du bya// lus can gdug pa gdul bya'i phyir// de'i rten dpal ldan thugs rje gtso// klu mgon brgyad kyi gdengs ka can// dug sel bdud rtsi'i ril 'dzin pa// spyan mang 'od dpag med pas mtshan// de yi thugs rje'i mi bzad thugs// snang mtha' ye shes snying po'i bdag // lus can gdug pa 'dul bya'i phyir// dpag med dug 'joms ting 'dzin zhes// bya bas hrIHyig mnyam gzhag pa'o// lha 'di klu 'dul cod pan zhes// mdo las rab grags de bzhin sems// stobs mthu dpal dang bcas pa yis// ngo bo yi ge rgyal po'i snying // oM AHhrIHsarba bud+d+ha gar+b+ha shrI lo ka nA tham ma sa ka la byA d+hi pra ti pra ha na ka ra ka ra hUM ha ra ha ra hUM/ bA rats+tsha bA rats+tsha/ bI bA rats+tsha bIbA rats+tsha hUM hUM phaT phaT/ sngags 'di rtag tu bzlas nas ni// bdag gi dad dang mgon po'i mthus// nyid kyi thugs bskul 'od dpag med// dug 'joms rgyal po dug sel dang // dug gsod nges par 'byin pa dang // dug mthar mdzad dang dug med dang // dug bral slar mi ldog pa yis// 'od zer phyung bas snying dbus spro// oM AHhrIHhUM/ oM AHhrIHraM hUM/ oM AHhrIHkhaM hUM/ oM AHhrIHsha baM hUM/ oM AHhrIHphaM hUM/ oM AHhrIHpaM hUM/ oM AHhrIHbaM hUM/ oM AHhrIHtaM hUM/ oM AHhrIHmaM hUM/ mthar byed bdud rtsi 'dzag pa yi// rgyun gyis gso dang byams pa yi// 'od kyi byug pas sbyang bar bya// de rjes 'gro ba'i dug sbyang ngo // yang na mtho ris sa steng gi// sbyor ba gnyis kyis gsad dang gso// sbyang ba'i cho ga rnam pa gsum// dpal ldan dug sel rgyud las bshad// mdze nad gso ba rdzogs so// 