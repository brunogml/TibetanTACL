@##// 'phags pa 'jam dpal gzhon nur gyur la phyag 'tshal lo// mtshan yang dag par brjod pa'i sgo nas dus gsum sangs rgyas la blta ba ni// snying ga'i zla ba'i rdo rje las 'od zer kha dog lnga 'ja' tshon lta bu nam mkha'i mthar thug pa thams cad snang bas khyab pas gsal bar byas la blta ba dang // 'jig rten gyi khams nang la rgya che ba'i sangs rgyas kyi zhing khams na de bzhin gshegs pa dpag tu med pa mdzad pa bcu gnyis mdzad pa dang // chos kyi 'khor lo bskor ba dang // mnyam par gzhag pa dang // de las langs pa dang // byang chub sems dpas bskor ba dang // 'khor rnam bzhis bskor ba dang // de bzhin gshegs pa'i mdzad spyod dang // byang chub sems dpa'i spyad pa spyod pa rnams la sems gtad la blta bar bya'o// dus gsum gyi sangs rgyas la blta ba rdzogs so// 