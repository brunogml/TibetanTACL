@##// rgya gar skad du/ stu ti a nu shaM sa/ bod skad du/ bstod pa'i phan yon// 'di dag sangs rgyas thams cad kyi// yang dag yon tan rgya chen yin// de dag lan cig brjod pas kyang // gang phyir sngags pas thams cad 'grub// bstod pa'i rgyal po 'di dag gis// de bzhin gshegs pa mnyes byed de// bskal par gnas dang lhag pa dang // dngos grub rgya chen ster bar gsungs// blta bas chog mi shes pa yi// bdag nyid sku yang ston par mdzad// rnam par snang mdzad mgon po che// mi bskyod pa dang rin chen 'byung // dag pa'i rgyal ba snang mtha' yas// don yod grub rgyal thams cad kyis// gser 'gyur dang ni bcud kyis len// de nyid mchog kyang rab tu sbyin// dngos grub dgar gyur rnams yangs shing // ma lus don rnams phun tshogs pa// bsam pa kun yang rdzogs byed pa'i// yid la sems pa ster bar mdzad// shes rab che dang stobs shugs rnams// mchog tu dge ba snang bar mdzad// ces pa bstod pa'i phan yon dang bcas pa 'di nyid ni rnal 'byor chen po'i rgyud rdo rje'i dkyil 'khor gyi rgyan las gsungs pa yin no// dge slong tshul khrims rgyal mtshan gyis bsgyur ba'o// 