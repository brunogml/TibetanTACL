@#// thugs rje chen po tshe rabs dbang du gyur ba la phyag 'tshal lo// dal ba 'dis lam dbang du ma gyur ba'i sgrub pa po rnams kyis bcom ldan 'das tshe rabs dbang du gyur pa'i brtags pa bsgom par bya ste/ ji ltar spyod pa'i gnas nyid du// 'jig rten pha rol dran byas nas// ji skad bshad pa'i man ngag gis// dbang gyur 'phags pa mnyes par bya// dal ba ring du mi gnas dang // rgyu dang 'bras bus rjes 'brel la// som nyi spangs nas srid pa las// yid byung zhi la dga' ba bskyed// bdag gis yongs su gzung ba gang // ji tsam chags pas rjes bsrungs pa// de dag de tsam skyo ba yis// mchod sbyin byas te gcig pur gnas// zhing 'dir gdug pa drag po dang // mi g.yo la sogs 'dun pa che// ltos bral lhag par mos bcas pa// rnal 'byor rgyal po nges par bya// de'i 'og tu bdag nyid kyi snying po gsum lha'i mtshan ma gsum du bsgyur te/ tha mal lus las 'das nas ting nge 'dzin sems dpa'i mngon par 'du byed pas bcom ldan 'das tshe rabs dbang du gyur pa'i gzugs kyi 'du byas pa la zhugs te bla ma dang lha rjes su dran pa dang ma bral ba bzhin du rig pa mchog gi sngags 'di brjod par bya'o// oM AH hrIHma ma pa ra dzAr+m+ma ra k+ShA ba ra Ne gub+ti byi bya ma he swA hA/ oM AHhrIHsarba du Sh+TA na ma ma kr-i te dzaM b+ha ya/ staM b+ha ya/ mo ha ya/ ban+d+ha ya/ hUM hUM hUM/ phaT phaT phaT swA hA/ oM AHtweHma hA kA ru Ni kA ya/ ma ma pa ra dzAr+m+ma dzArmya ta ra sarba pre s+the be rAk+Sha bar NaM gup+ti sma ra sma ra pra ti dz+nyA ma hA sa ma ya su sma ra swA hA/ brtson pa'i cha lugs gnas zhabs gnyis// gang du 'dod pa'i zhing der bskyod// chu skyes la sogs sdong bu'am// rin chen pho brang mchog bdag 'jug // rmi lam rmis pas bar chod pa// do mod mtshan mo'i bar skabs 'bras// mkhas pas dogs pa med byas te// lha bsnyen ji ltar 'dod bzhin skye// skye bo kun gyi mngal sgor ni// snying rje chen po spangs pa'i rten// sa bon sdig pa bsams nas ni// rtag tu 'jigs pas goms par bya// dpal ldan shar sogs yongs dag zhing // mngon dga' drag pos rtag goms pa// smon lam lhan cig drang srong mthus// skar mda' lta bur thogs pa med// skye ba bsdams pa'i cho ga rdzogs so// 