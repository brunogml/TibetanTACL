@#// 'phags pa thugs rje chen po la phyag 'tshal lo// lte dbus las skyes byi ru pad+ma rA ga'i mdog can raM// snying gnas 'ongs kha ba dung ltar dkar ba'i bdud rtsi hrIH// smin mtshams las brgyud in+d+ra mkha' 'dra'i thig le'i rgyal po a// gtum mo rnams kyis ka bsreg nr-i sbyong thig le mchog gso rgyal// re zhig byang chub sems dpa' byang chub mchog la rab gzhol bas// sems ni gcig tu rnam par nges shing g.yengs par ma gyur pa// 'gro ba lnga po rnams la byams dang snying rje dga' ba dang // btang snyoms byang chub kyi sems yang dag par bsgoms pa dag gis skye bo gdul bar dka' ba ma rungs pa tha dad pa dmu rgod du gyur pas/ rgyud ma rungs par byas pa rnams kyi khro ba bsal bar bya'o// gang phyir srid pa'i sdug bsngal rtsa// nyon mongs de yi rtse phyir dang // bsod nams mang po gzhig phyir dang // bdag la brten nas gzhan brlag phyir// de la bdag nyid bsgom par bya ba'i gnas ni/ 'phags pa spyan ras gzigs dbang phyug rnam par dkar ba zhes bya'o// de'i zhal ni brgya pa'o// phyag ni stong ngo // spyan ni rab tu mang pa'o// spu re re zhing yang 'od kyi zer glog gi me lta bu rnam par 'phro ba'o// sgron shing dang tshil chen po'i mar me la dgyes pa'o// a ku ru dang tu ru ska dang / gla rtsi'i bdug pas yang dag par bdug pa'o// tshes gcig dang gsum dang bdun la sogs pa'i sbyor ba la zhugs pa'o// tshes brgyad dang bzhi dang bco lnga la rgyun gyi sbyor ba la gnas pa'o// bcu drug dang bco brgyad dang gnam stong la sreg pa'i sbyor ba mdzad pa'o// gcig dang gsum dang bdun dang ni// brgyad dang bcu bzhi bco lnga dang // bcu drug bco brgyad gnam stong la// byis pa'i ston mo grangs rim bzhin// 'di ni zla ba dang po la'o// de nas rim bzhin yang phyi mar// mas bzlog grangs kyi bud med ston// de bzhin de phyir ci 'byor mchod// tshul 'dis sbrul gdug nag po yang // lcags bsregs snod du mar gsar bzhin// ring por mi thogs snying brtse can// zhu bar 'gyur bar gdon mi za// khro ba bsal ba rdzogs so// 