@##// 'phags pa 'jam dpal la phyag 'tshal lo/ 'khor ba las yid byung ba ni de bzhin du nang bcud kyi sems can dang / bdag gi gzugs kyi phung po yang spyi bo nas rkang pa'i mthil yan chad du brtags pas mi gtsang ba'i ngo bo yin te/ chu ser dang / bad kan dang / klad pa dang / bshang gci dang / rnag khrag dang / snabs lud dang / keng rus la sogs pas yongs su gang ba/ de yang 'gyur ba'i chos can/ de yang yid brtan du mi rung ba/ sdug bsngal ba/ mi rtag pa bdag med pa/ stong pa'o// de lta bur shes par byas nas gzung 'dzin gnyis las log ste/ sems kyi mtshan nyid kyang gzugs med pa/ kha dog med pa ngo bo med pa/ rnam pa med pa bltar med pa/ gzung du med pa rtog pa med pa/ spros pa med pa/ kun nas nyon mongs pa med pa/ rang rig pa rang gsal ba tsam du yang grub pa yin te/ de ltar na 'khor ba na 'dod pa'i yon tan lnga la chags pa ni slu ba'i chos can yin no// 'khor ba las yid byung ba 'di yang rang bzo ma yin te/ lus med lus te lus kyi mchog// lus kyi mtha' ni rtogs pa po// zhes pa dang / 'khor ba'i pha rol mthar son pa// bya ba byas pa skam sar gnas// zhes pa'i bka' rgyud la brten nas byas so// mtshan yang dag par brjod pa'i mi rtag pa 'khor ba las yid byung ba/ slob dpon 'jam dpal bshes gnyen gyis mdzad pa rdzogs so// 