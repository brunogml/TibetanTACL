// rgya gar skad du/ shrI tsakra saM ba ra sA d+ha na a mr-i ta k+Sha ra nA ma/ bod skad du/ dpal 'khor lo sdom pa'i sgrub thabs bdud rtsi 'dzag pa zhes bya ba/ bcom ldan 'das dpal he ru ka la phyag 'tshal lo// dbang po dgag dka' glang po mchog // nus pa'i stobs kyi lcags kyus 'gugs// thig stong sangs rgyas nyid myu gu// zla ba'i 'od zer ltar 'phro ba// rang snying pad snang dbus gnas pa'i// zla ba'i gzugs brnyan nang dmigs pa// sa chu me rlung mkha' rang bzhin// skye med thig le la phyag 'tshal// brda 'ba' zhig ni gtsor gyur pa// tshig gi sde ba dang 'brel pa dang // rtags rnams rang dga' ba yi rgyud// dpal ldan 'khor lo sdom pa mchog // yun ring pa ru rtogs dka' ba// 'brel med skad ni ma lus gsungs// de zab rgya mtsho ltar gnas pa// zab mo su yis shes pa yin// de phyir bdag gis rtsa ba yi// bshad pa phyi ma yongs shes pas// 'khor lo dag pa de ring brtsams// ri dang nags tshal phug rnams dang // chu bo'i 'gram dang bzhi mdo dang // rgya mtsho chen po nyams dga'i 'gram// shing gcig drung dang bde ba'i gnas// gnas ni nye bar bstan pa yin// yang na yid dang mthun par te// de ru rnal 'byor brtsam par bya// 'dod pa kun gyi 'bras bu thob// snying ga chu skyes dbus gnas par// nyi ma thod pa bsgom par bya// de ru de nyid mchog lta ba// ye shes lnga yi rang bzhin zhi// 'od zer sna tshogs rang bzhin mchog // kun nas rnam par 'phro gyur pa// sems tsam nyid du gnas pa ste// byang chub mchog ni sgrub par byed// nam mkha'i dbyings su bsgom bya ba// dkyil 'khor mchog dga' bsgom par bya// til gong gtams 'dra'i sangs rgyas dang // byang chub sems dpa' mchod par bya// 'gro ba drug gi sems can rnams// bla med go 'phang thob bya'i phyir// de ru gsum la skyabs 'gro bya// dam bca' yongs su gzung bya ste// sems can kun gyi don gyi phyir// sangs rgyas he ru ka ru shog // de nas tshangs pa yi ni gnas// bzhi po rnams ni bsgom par bya// bsam gtan pha rol phyin pa dmigs// sems ni mchog ste gcig gyur pas// phyi rol nang gi chos rnams ni// thams cad stong par blta bar bya// oM shU n+ya tA dz+nyA na badzra swa b+hA ba At+ma kou0f85haM// rnam shes so sor snang ba tsam// sems tsam rnam par brtag par bya// sa yi 'og gi mthar thug par// rlung gi dkyil 'khor bsam par bya// yi ge yaM las yang dag byung // kha dog sngon po gzhu rnam pa// du ba'i phreng ba'i tshogs kyis bskor// ba dan mtshan pa de bsgom bya// de steng yi ge raM las ni// me yi dkyil 'khor mchog bsam pa// gru gsum kha dog dmar po ni// 'bar ba'i phreng ba'i tshogs chen po// nyi ma bye ba dang mtshungs bsam// rdo rjes mtshan pa de bsgom bya// de yi steng du chu nyid ni// zlum po 'od zer phreng ba can// ba mo dang ni mtshungs pa nyid// baM skyes bum pas mtshan pa'o// de yi steng du sa bsgom pa// yi ge laM las byung ba mchog // gru bzhi rdo rjes mtshan pa la// ser po'i 'od kyi tshogs kyis bskor// de steng bsgom par bya ba nyid// ri yi rgyal po ri rab mchog // rin chen bdun gyi rang bzhin mchog // rtse mo brgyad kyis nye bar brgyan// yi ge suM las yang dag byung // 'od zer sna tshogs kun du 'khrigs// de ru ra ba dra ba dang // rdo rje sa gzhi bla re dang // mda' yi dra bar byin gyis brlab// me yi dra ba phyi rol nyid// oM me di nI badzrI b+ha ba ban+d+ha hUM/ oM badzra prA kA ra hUM baM hUM/ oM badzra pany+dza ra hUM yaM hUM/ oM badzra bi tA na hUM khaM hUM/ oM badzra sa ra dzA la trAM saM trAM/ oM badzra dz+wa la a na lArka hUM hUM hUM/ dpal ldan he ru ka 'khor lo// rtsibs brgyad rab tu 'bar ba'i 'od// 'dir nyi'i gzugs brnyan la gnas ltar// rdo rje sems dpa' rnam par bsgom// de nas lugs byung lugs min pas// khro bo brgyad ni bsgom par bya// rdo rje gtum po nyi ma me// rdo rje gtsug tor de bzhin te// rdo rje gnod sbyin bdud rtsi 'khyil// rdo rje dus dang stobs po che// rdo rje 'jigs byed ces bya ba// khro bo 'di dag rnam par dgod// sngon po ser po de bzhin dmar// ljang gu du ba'i mdog 'dra dang // dkar po nag po dmar 'dra ba// 'jigs pa thod pa dang ldan gtsigs// de bzhin zhal gsum phyag drug pa// thams cad mi rus rgyan gyis mdzes// g.yas brkyang pa yi zhabs kyis gnas// sna tshogs pad+ma nyi dkyil bzhugs// 'jig rten skyong ba brgyad po rnams// zhabs kyis gnon pa rnam par bsgom// thod pa kha T+wAM ga dag bsnams// zhags pa lcags kyu bsnams pa mchog // dril bu cang te'u thams cad la// shes rab 'khyud pa dam pa bde// skra ser gyen brdzes zhal 'gyur zhing // mche ba gtsigs ldan 'jigs byas pa// stag gi pags pa'i na bza' bsnams// sbrul gyi rgyan gyis 'jigs mdzad pa// de gyur pa yi bdag nyid las// rdo rje hUM mdzad rnam par bsgom// drag po khro bo 'bar bas bskor// zhal 'gyur gtsigs shing 'jigs mdzad pa// rgyan kun gyis ni kun du mtshan// rdo rje lcags kyu zhags pa dang // dril bu thod pa kha T+rAM ga / mgo bo'i phreng bas lus drag po// mgo ba'i ske rags drag pos bcings// gdug pa thams cad zhabs kyis mnan// shes rab dang ni yang dag ldan// rdo rje sems dpa'i cod pan can// rdo rje hUM mdzad bsgom par bya// steng dang 'og tu gnas bsam pa// khro bo gnyis ni rnam par bsgom// gtsug tor rdo rjes 'og ste// dkar po mig sman sngon 'dra'i 'od// thod mtshan kha T+wAM ga bsnams pa// phyag na 'khor lo mdung zhags pa// lcags kyu rdo rje dril bu bsnams// g.yas brkyang pa yi gnas pas gnas// khro bo'i rnam pa'i phur bu ni// phyogs bcu po 'dir dgod par bya// oM suM b+ha ni suM b+ha hUM hUM phaT phaT/ shar du'o// oM gr-i h+Na gr-i h+Na hUM hUM phaT phaT/ byang du'o// oM gr-i h+NA pa ya gr-i h+NA pa ya hUM hUM phaT phaT/ nub tu'o// oM A na ya ho/ b+ha ga bA na badzra rA dza hUM hUM phaT phaT/ lho ru'o// gsang sngags rgyal po 'di yis ni// bgegs rnams kun gyi mgo bo ru// lugs su 'byung dang lugs min pas// khro bo'i phur bu dgod par bya// oM g+ha g+ha g+hA ta ya g+hA ta ya sarba duSh+TAM bi g+h+nAM hUM phaT/ oM kI la ya kI la ya sarba pA paM hUM phaT/ oM hUM hUM badzra kI la badzra d+ha ro ta A dz+nyA pa ya ti/ sarba bi g+h+nAM kA ya wA ka tsit+ta badzra kI la ya kI la ya hUM phaT/ oM badzra mung+ga ra badzra kI la A ko Ta ya hUM phaT/ rdo rje blo mchog khro tshig gis// phyis ni gsang sngags 'di bzlas bya// oM kha badzra d+h+r-i ka badzra hUM ka ra badzra hUM phaT/ oM badzra tsaN+Da badzra hUM phaT/ oM badzra a na lA rka hUM phaT/ oM badzra tiSh+Tha badzra hUM phaT/ oM badzra kuN+Da li badzra hUM phaT/ oM badzra yak+Sha badzra hUM phaT/ oM badzra ka la badzra hUM phaT/ oM badzra ma hA ba la hUM phaT/ oM badzra b+hi Sha na badzra hUM phaT/ oM badzro Sh+NI Sha tsakra brti badzra hUM phaT/ oM badzra pa ta la badzra hUM phaT/ de ltar nga rgyal nyid kyis grub// skad cig gis ni bgegs med 'gyur// sngon po ser po ljang gu ni// rdo rje hUM ka ra ru bshad// ser po dang ni nag po ljang // dud kha ser po dang ljang gu// dkar po dang ni ser po ljang // dmar po dang ni ser ljang gu// ljang gu ser po dang nag po// gzhan rnams kyi ni bdag po bzhin// mi bskyod cod pan dam tshig tu// bsgoms pas rdo rje 'chang ba dgyes// de ltar sgom pa byed gyur pas// gal te skyo ba skyes gyur na// stong pa nyid kyi ye shes ni// dran bya dad bas mnyam par gzhag // oM shU n+ya tA dz+nyA na badzra swa b+hA ba At+ma kou0f85haM/ oM a ni mi tA dz+nyA na badzra swa b+hA pa At+ma kou0f85haM/ oM a pra Ni hi tA dz+nyA na badzra swa b+hA ba At+ma kou0f85haM/ kun du bzang po kun gyi bdag // yongs su gyur pa mkha' dbyings te// mkha' dbyings de ru bsgom bya ba// yi ge oM ni rnam par bsgom// des ni 'khor lo gnyis ka las// rnam par snang mdzad bsgom par bya// dkar po phyag bzhi rig mas 'khyud// g.yas dang g.yon la 'khor lo dang // thod pa dang ni cang te'u dang // kha T+wAM ga yang de bzhin no// de gyur 'khor lor bcas pa yi// gzhal yas khang ni rnam par bsgom// gru bzhi pa la sgo bzhi pa// rta babs bzhi yis brgyan byas pa// dra ba dra phyed dag gis mdzes// dar dpyangs phreng ba dag gis brgyan// zur kun gyi ni cha rnams su// rdo rje rin po ches mtshan pa// phyi yi dkyil 'khor bsgom par bya// de yi nang du 'khor lo la// re'u mig dgu ste phyir bcu drug // nang gi re'u mig dbus su ni// shin tu mdzes pa'i pad+ma ltar// lte ba ge sar nye bar brgyan// kha dog sna tshogs 'dab brgyad pa// re'u mig rnams la rdo rje ldan// sa gzhi rnams pa sna tshogs 'dod// 'khor lo pad+ma rdo rje yi// phreng bas 'khor lo gsum yongs bskor// rin chen phreng bas pad de bzhin// rin chen 'bar ba'i 'od gsal ba'o// sna tshogs rdo rjes bskor ba yi// dam tshig gi ni 'khor lo bris// yi dags kha dog lnga rnams kyis// phyi rol dkyil 'khor kun du bskor// rdo rje phyed pas sgo zur gyi// ka ba'i rtse mo dbus nas mtshan// phyi ru dur khrod 'jigs pa yi// kha dog sna tshogs mchog gi mchog // sna tshogs shing rnams nyams dgas mtshan// khyi dang ce spyang dag gis 'jigs// khwa dang 'ug pa bya rgod khra// wa dang tsi li ka de bzhin// keng rus mdung gis phug pa dang // 'phyang ba dang ni phyed bsregs dang // spyi bo ko sko pus mo dang // lag pa mgo bo rnams kyis brgyan// sgra sgrogs de bzhin glang mgo dang // rnam pa sna tshogs sprul gyis dga'// seng ge stag dang phag rgod dang // de bzhin dom dang ra rnams dang // dpa' bo dang ni rnal 'byor ma// rnam pa sna tshogs 'dus pa mchog // thod pa kha T+wAM ga ni bsnams// gri gug cad te'u de bzhin no// gnod sbyin ro langs srin po rnams// de ltar sna tshogs dur khrod do// de ru nyi ma'i dkyil 'khor blta// A li kA li rang sa bon// de bzhin nyid dang yang dag mtha'// stong pa nyid dang chos kyi dbyings// mnyam pa nyid dang so sor rtog // bya ba grub pa bsgom pa dang // shin tu rnam par dag pa dmigs// rnal 'byor 'di ni mchog gi mchog // rdo rje sems dpa' rang rig bcas// rim pa 'di yis rnam par bsam// dkar po ser po de bzhin dmar// ljang gu dang ni zhal rnam bzhi// rdo rje dril bus yang dag 'khyud// mdung dang dgra sta cang te'u dang // gri gug thod pa kha T+wAM ga / tshangs pa'i pags pa na bzar man bas// zhags pa tshangs pa'i mgo de bzhin// phyag bcu gnyis kyis brgyan byas pa// sems dpa'i skyil krung gis bzhugs pa// thod pa'i cod pan gyis mi bzad// rgyan rnams kun gyis yang dag rdzogs// mtshan dang dpe byad rnams kyis brgyan// snying ga ye shes dam tshig ste// rdo rje 'chang ba'i cod pan can// thabs ji bzhin du shes rab ste// phyag rgya lnga yis brgyan byas pa// bde chen thabs kyi sbyor ba yis// sku gnyis yang dag zhu bar gyur// 'od zer de las lha mo rnams// langs nas sna tshogs glu yis bskul// khams gsum bde thob kye gtso bo// a la la la ho// pad+ma'i bdag po yongs rdo rje// bde chen rgyal ba'i tshogs spro ba// de bzhin gshegs pa phyogs bcu'i gtso// rab spangs a la la la ho// gtso bo drug pa sems dpa' snying // btsun mo rol sbyor srid gsum bdag // a la la la ho// dga' bdag spong zhing rab spong ba// bde chen rang bzhin rgyal ba'i gtso// glu 'di yis ni sbyor ba yis// pad+ma'i rnal 'byor ma yis blang // pad+ma'i tshogs kyis bzhengs pa ni// rdo rje sbyor ba bde bas so// mgon po la ni 'di yis bskul// bde ba chen po 'di gnas las// bzhengs nas sangs rgyas thams cad de// ma lus pa yi rgyal ba spros// zhal bzhi phyag ni bcu gnyis pa// g.yas brkyang pa yi gnas pas gnas// zhal gyi mche ba gtsigs pa dang // spyan gsum zhal ni rnam par 'gyur// thod pa'i phreng ba'i rgyan dang ldan// sku la phyag rgya drug gis brgyan// 'jigs byed dang ni dus mtshan gyi// mgo bo dang ni nu ma mnan// stag gi pags pa'i sham thabs mnabs// snying rje'i ro yis rnam par khyab// rdo rje phag mo la ni 'khyud// 'khyud pa yi ni phyag gnyis la// rtse dgu kha bye rdor dril bu// phyag gzhan gnyis po dag la ni// glang chen pags pa'i na bza' 'chang // g.yas kyi phyag ni gsum pa la// rdo rjes mtshan pa'i mdung 'dzin pa'o// bzhi pa la ni lcags kyu ste// lnga pa la ni gri gug ste// drug pa la ni cang te'u'o// g.yon pa'i phyag ni gsum pa la// thod pa rkang gis bkang pa'o// mchod phyir thogs pa'i sbyor ba yis// kha T+wAM ga ni bsnams pa'o// sna tshogs 'phan ni rab tu 'phyang // de steng kha bye rtse lnga pa'i// rdo rje dang ni dril bus mtshan// dbus su sna tshogs rdo rjes mtshan// 'og tu rdo rje rtse gcig pa// bzhi pa la ni rdo rje zhags// lnga pa la ni tshangs pa'i mgo// drug pa la ni sta re'o// sngo ser dmar po ljang gu'i zhal// drag po bzhad sgeg dpa' bo dang // rngam dang ljags ni bskyod pa'i zhal// de mdun rdo rje phag mo ni// zhal bzhi phyag bzhi spyan gsum pa// kha dog dkar po ske rags ni// thod pa'i dum bus mtshan pa'o// bcom ldan 'das zhal kha dog ltar// lha mo'i phyag gi kha dog de// dmar po ljang gu ser po dang // shin tu sngo mdog zhal gyi 'od// skra grol gcer bu g.yon pa yis// phyag 'khyud pa la ma rungs pa'i// bdud kyi khrag bkang thod pa'o// g.yas pa'i sdigs mdzub phyogs kun du// gdug pa bsdigs shing gri gug 'chang // cang te'u tshangs pa'i mgo bsnams phyag // zhal nas khrag ni 'dzag pa ste// zhabs gnyis kyis ni yang dag dkris// bde chen snying rje'i bdag nyid ma// snying ga'i lcags kyu'i sbyor ba yis// ye shes 'khor lo dgug par bya// ye shes 'khor lo legs bkug ste// mchod bstod byas nas gzhug par bya// 'di nyid kyis ni gnas tshogs rim// dgod bya nang gi sbyor ba mchog // pul+lI ra mA la yar te// spyi bor thod pa'i dum bu dang rab tu gtum ma'o// dzA lan+d+ha ra ste spyi gtsug tu keng rus chen po dang // gtum mo'i mig can ma'o// au D+ya na te rna ba g.yas par keng rus chen po dang 'od can ma'o// a rbu da ste rgyab kyi char mche ba gtsigs pa dang sna chen ma ste gnas so// go dA ba rI ste/ rna ba g.yon par su ra bai ri dang / dpa' bo'i blo can ma'o// rA me shwa ra ste smin ma'i dbus su 'od dpag med dang / mi thung ma'o// de bI ko TI ste mig gnyis su rdo rje 'od dang lang ka'i dbang phyug ma'o// mA la ba ste/ dpung mgor rdo rje sku dang shing grib ma ste nye ba'i gnas so// 'di dag ni thugs kyi 'khor lo sten ma nam mkha' la spyod pa'o// kA ma rU pa ste mchan khung dag la myu gu can dang sa srung ma'o// o Te ste nu ma gnyis su rdo rje ral pa can dang 'jigs byed chen mo ste zhing ngo // tri sha ku ni ste/ lte bar dpa' bo chen po dang rlung gi shugs can ma'o// ko sa la ste sna rtse ra rdo rje hUM mdzad dang chang 'thung ma ste nye ba'i zhing ngo // ka ling+ga ste khar ni rab tu bzang po dang / lha mo sngo bsangs ma'o// lam+ba ka ste/ mgrin par rdo rje bzang po dang rab bzangs ma ste tshan+do ha'o// kAny+tsi te snying gar 'jigs byed chen po dang rta rna ma'o// hi mA la ya ste/ mdoms su mig mi bzang dang kha ga na ste nye ba'i tshan+do ha ste gsung gi 'khor lo sa spyod ma'o// pre ta pu ri ste/ mtshan ma la stobs po che dang 'khor lo'i shugs can ma'o// gr-i ha de ba tA ste bshang ba'i lam du ni rin chen rdo rje dang dum skyes ma ste 'dus pa'o// sau rASh+Ta ste brla gnyis su rta mgrin dang mchu can ma'o// su bar+Na dI pa ste byin pa gnyis la nam mkha'i snying po dang 'khor lo'i go cha ma ste nye ba'i 'dus pa'o// na ga ra ste/ sor mo rnams la dpal he ru ka dang shin tu dpa' mo'o// sin d+hu'i yul te rkang pa'i bol dag la pad+ma gar gyi dbang phyug dang stobs chen ma ste dur khrod do// ma ru'i yul te mthe bong gnyis la rnam par snang mdzad dang 'khor los sgyur ma'o// ku lu tA ste pus mo gnyis la rdo rje sems dpa' dang brtson 'grus chen mo ste nye ba'i dur khrod do// 'di dag ni sa 'og na gnas pa'o// mkha' 'gro ma ni rdo rje la'o// lA ma ni dril bu la'o// dum skyes ma dang gzugs can ma ni glang po che'i pags pa 'dzin pa'i khu tshur ma'o// khwa gdong ma ni rdo rje mdung ma'o// 'ug pa'i gdong can ma ni rdo rje lcags kyu ma'o// khyi'i gdong can ma ni rdo rje gri gug ma'o// phag gi gdong can ma ni cang te'u ma'o// gshin rje brtan ma ni thod mtshan kha T+wI ga la'o// gshin rje pho nya ma ni zhags pa la'o// gshin rje mche ba can ni tshangs pa'i mgo la'o// gshin rje 'joms ma ni sta re la'o// byang chub kyi sems kyi snod rnams ni zhal bzhi la'o// bu dzA o a/ go rA de ma/ kA o tri ko / ka la kA hi/ pre gr-i sau su na si ma ku/ 'khor lo gsum ni yongs dag phyir// nyi shu rtsa bzhi'i yi ge bzhi// phung po khams dang skye mched rnams// byin gyis brlab par bya ba ste// gzugs kyi phung po la rnam par snang mdzad kha dog dkar po oM las byung ba'o// tshor ba la ni rin chen rgyal po gser bsregs pa'i mdog lta bu oM las byung ba'o// 'du shes la pad+ma gar gyi dbang phyug kha dog dmar po hrI las byung ba'o// 'du byed la rdo rje rgyal po kha dog ljang gu hoH las byung ba'o// rnam shes nyid la rdo rje sems dpa' kha dog dkar po hUM las byung ba'o// de bzhin gshegs pa thams cad nyid dpal he ru ka kha dog nag po hiHlas byung ba'o// sna tshogs pad+ma'i gdan la bzhugs pa/ nyi zla'i gzugs brnyan dbus su bzhugs// glang po myur 'gro rma bya dang // rta dang seng ge mkha' lding ste// yi dags la bzhugs rim pa bzhin// rigs drug bdag po bsam par bya// snying gar rdo rje sa gnon yin// gzhan rnams kyi ni rim pa bzhin// 'khor lo rin chen pad+ma dang // sna tshogs rdo rje g.yas na'o// g.yon na dril bu nga rgyal bcas// thams cad la yang spyan gsum nyid// mig dag la bruM gti mug rdo rje dkar po'o// rna ba dag la hUM zhe sdang rdo rje nag po'o// sna la khaM ser sna rdo rje ser po'o// kha la aM 'dod chags rdo rje dmar po'o// lus la ho phrag dog rdo rje ljang gu'o// skye mched thams cad la haM/ dbang phyug rdo rje kha dog dkar po'o// sa'i khams la lAM ltung byed ma ser po'o// chu'i khams la mAM 'ching byed ma nag po'o// me'i khams la tAM 'gugs byed ma gser gyi mdog can no// rlung gi khams la pAM pad+ma gar gyi dbang phyug ma dmar mo'o// nam mkha'i khams la khaM pad+ma 'bar ma sngo nag go// ltung byed ma dang 'ching byed ma// 'gugs byed gar dang ldan de bzhin// rang rang dkyil 'khor la gnas pa// zhal gcig phyag bzhi 'khor lo dang // rdo rje pad+ma ral gri dang // gri gug g.yas kyi phyag na'o// thod pa nyid dang kha T+wAM ga / 'di rnams kyis ni g.yon pa mtshan// zhal gsum phyag drug lha mo ni// pad+ma yi ni 'bar ma yang // thod pa de dran kha T+wAM ga / zhags pa lcags kyu nyid dang ni// tshangs pa'i mgo dang gri gug ni// 'di yi lag pa rnams la bsam// oM ha snying gar rdo rje sems dpa' dkar po// na ma hi spyi bor rnam par snang mdzad ser po'o// swA hA hu spyi gtsug tu pad+ma gar gyi dbang phyug dmar po'o// bau Sha Ta he dpung ba gnyis su shrI he ru ka nag po'o// hUM hUM ho mig gnyis su rdo rje nyi ma dmar po'o// phaT phaT haM lus thams cad la rta mchog ljang gu'o// oM baM lte bar rdo rje phag mo dmar mo/ haM yoM snying gar ya mi ni sngon mo/ hriM moM kha la rmongs byed ma dkar mo/ hreM hriM spyi bor skyod byed ma ser mo/ hUM hUM spyi gtsug tu skrag byed ma ljang gu/ phaT phaT lus thams cad la gtum byed ma mtshon cha du ma'i mdog 'dra ba'o// zhal gsum phyag drug rdo rje can// de las gzhan pa phyag bzhi pa// rdo rje dril bu thod pa rnams// kha T+wAM ga dang cang te'u mgo / 'khor lo la sogs mtshan ma rnams// dril bu thod pa nyid dang ni// kha T+wAM ga dang cang te'u nyid// gzhan gyis phyag gi mtshon cha yin// phag mo zhal gsum phyag drug ma// dmar mo sngon po ljang gu zhal// gri gug thod pa nyid dang ni// zhags pa dang ni kha T+wAM ga// lcags kyu de bzhin tshangs pa'i mgo / lag pa rnams la 'di bsam bya// gzhan ni phyag bzhir bsgom par bya// zhal gcig phyag ni gsum pa yis// gri gug thod pa kha T+wAM dang // cang te'u dril bu de bzhin no// phag mo rdo rje sems dpa' yin// rnam snang ya mi nar dran bya// pad+ma gar dbang rmongs byed ma// skyong byed ma ni he ru ka / rdo rje nyi ma skrag byed ma// rta yi mchog ni gtum byed ma// thugs la hUM yig rdo rje yin// a ni ngag gi lam du gnas// yi ge oM ni sku rdo rje// nag po dmar po dkar po rim// dpa' bo rnal 'byor ma rnams kyis// nam mkha' kun du khyab bltas te// bdud rtsi lnga yis yongs gang ba'i// thod pas dbang bskur tshig 'di yis// dbang bskur ba ni sbyin par bya// ji ltar bltams pa tsam gyis ni// de bzhin gshegs kun khrus gsol ba// lha yi chu ni dag pa yis// de bzhin bdag gis khrus gsol lo// oM sarba ta thA ga ta a b+hi She ka sa ma ya shri ye hUM// phyag rgya rdo rje sems dpar 'gyur// bla na med pa'i mchod pas mchod// zhing skyes lhan cig skyes lha mo// mkha' 'gro rnal 'byor ma de bzhin// rigs skyes ma mo skyes de bzhin// mi snang mkha' spyod de bzhin no// dma' bar skyes dang mchog de bzhin// bar ma rnam pa sna tshogs mchog // sa spyod mkha' spyod de bzhin no// sa yi 'og na gnas pa dang // gnod sbyin mo dang klu mo dang // dri za mo dang mi 'am ci// rig pa 'dzin pa sngon grub pa// gang yang bde gshegs brten pa dang // dkon mchog gsum la mos gang dang // de dag thams cad dkyil 'khor lo// mchod pa rnam pa sna tshogs pa// glu dang gar gyi mchod pa dang // sna tshogs gang dang 'dod mchog gis// he ru ka la mchod pa byed// rlung dang me yi dkyil steng du// a las grub ba'i thod pa la// ye shes lnga yi bdud rtsis bkang // yi ge bcu drug baM dang ni// oM sogs yi ge gsum byin brlabs// 'khor gsum yang dag spros bsgom bya// mkha' 'gro ma dang lA ma dang // du ma skyes ma dang gzugs can ma// g.yon du bskor zhing rab bskor bas// dngos grub thams cad rab sgrub byed// shar gyi 'dab mar mkha' 'gro ma// de bzhin lA ma byang du yin// nub tu du ma skyes ma nyid do// lho ru gzugs can ma nyid do// mkha' 'gro ma ni kha dog nag// lA ma kha dog ser mor bshad// dum skyes ma ni dmar mo yin// gzugs can ma ni ljang gu'o// zhal gcig phyag rgya lnga yis mtshon// bzhi po kun kyang phyag bzhi ma// spyan gsum skra ni grol ba dang // gri gug thod pa kha T+wAM ga / cang te'u tshangs pa'i mgo bo bsnams// bdud bzhi zhabs kyis mnan pa'o// mtshams su gser dang dngul sogs kyi// bum pa'i steng du gzhag bya ba// kun d+da lta bu'i bdud rtsi bzhi// byang chub sems kyi thod pa'o// thugs kyi 'khor lo'i shar phyogs su/ pul+lI ra mA la yar thod pa'i dum bu dang rab tu gtum mo dkar mo dang / byang du dzA lan d+ha rar keng rus chen po dang // gtum pa'i mig can ma ser mo/ nub tu au D+ya na du keng rus dang 'od can ma dmar mo/ lhor a rbu dar mche ba gtsigs pa dang sna chen ma ljang gu'o// me'i phyogs go dA ba rI ra lha dgra dang // brtan pa'i blo can ma sngo skya ma'o// bden bral du rA me shwa rIr dpag med dang mi thung ma dkar ser ro// rlung gi phyogs de bI ko TI ra rdo rje 'od dang lang ka'i dbang phyug ma ljang gu'o// dbang ldan du mA la bar rdo rje sku dang shing grib ma pad+ma'i kha dog ste/ thams cad zhal gcig phyag gnyis pa// skra grol spyan ni gsum pa'o// 'khyud pa yis ni thod pa 'dzin// gdug pa'i sdigs mdzub rdo rje 'chang // gtsug rgyan rna rgyan mgul rgyan dang // rkang rgyan tshangs pa'i srad bu can// mgo bo'i phreng bas mgul du brgyan// ske rags sil sil sgra sgrogs nyid// thod pa'i dum bu la sogs pa'i// dpa' bo zhal gcig phyag bzhi pa// rang mtshan ral pa'i cod pan can// snying rjes grags shing 'jigs par mdzad// 'khyud pa yi ni phyag gnyis kyis// rdo rje dril bu 'dzin par mdzad// cang te'i kha T+wAM lag gzhan la// phyag rgya lnga yis brgyan byas pa// g.yas brkyang ba yi gnas pas gnas// thugs kyi 'khor lo mkha' spyod yin// gsung gi 'khor lo'i shar kA ma rU par myu gu can dang sa srung ma dkar mo'o// byang o Ter rdo rje ral pa can dang 'jigs byed chen mo dmar mo'o// nub tu tri sha ku ner dpa' bo chen mo dang rlung gi shugs can ma nag mo'o// lho kos lar rdo rje hUM mdzad dang chang 'thung ma ljang gu ma'o// me'i phyogs ka ling gar rab tu bzang po dang / lha mo sngo bsangs ma ser mo'o// bden bral lam pa kar rdo rje bzang po dang shin tu bzang mo dkar mo'o// rlung gi phyogs kAny+tsir 'jigs byed chen po dang rta rna ma ljang gu ma'o// dbang ldan du hi mA la yar mig mi bzang dang khwa gdong ma nam mkha' ltar sngo bsangs ma'o// dpa' bo dpa' mo rnams kyi ni// rdo rje phyag la pad+ma nyid// gsung gi 'khor los spyod do// sku'i 'khor lo'i shar pre ta pu rir stobs po che dang 'khor lo'i shugs can ma nag mo'o// byang gr-i ha de ba tA ra rin chen rdo rje dang / dum skyes ma ser mo'o// nub sau rASh+Tar rta mgrin dang mchu can ma dmar mo'o// lho su bar+Na dwI par nam mkha'i snying po dang / 'khor lo'i go cha ma dmar mo'o// me'i phyogs na ga rar dpal he ru ka dang shin tu dpa' mo dmar mo'o// bden bral gyi phyogs sin d+hur pad+ma gar gyi dbang phyug dang stobs chen mo zla ba'i mdog can ma'o// rlung gi phyogs ma ror rnam par snang mdzad dang 'khor los sgyur ma du ba'i mdog can ma'o// dbang ldan ku lu tA ra rdo rje sems dpa' dang brtson chen ma dkar mo'o// dpa' bo dang ni dpa' mo la// dang po'i phyag na 'khor lo'o// sku yi 'khor lo sa 'og gnas// 'khor lo kun gyi dpa' bo dang // dpa' mo rnams kyi rim ji bzhin// dpral bar rdo rje phreng ba dang // pad+ma'i 'khor lo phreng bas mtshan// yang na rang gi 'khor lo yi// kha dog gis ni lha rnams kyi// kha dog rab tu brtag par bya// shar dang byang phyogs sgo rnams su// sgo srung bzhi ni gnas pa ste// khwa gdong ma dang 'ug gdong ma// khyi gdong ma dang phag gdong ma'o// me dang bden bral la sogs pa'i mtshams rnams su gshin rje brtan ma dang / gshin rje pho nya ma dang / gshin rje mche ba can dang / gshin rje 'joms ma'o// mkha' 'gro ma dang ma mo dang // dpa' bo nyid kyang phyag bzhi pa'o// phyogs sgo mtshams gnas lha mo rnams// yi dags kyi ni gdan la bzhugs// g.yas brkyang zhabs kyi sbyor ba yis// pad+ma'i steng na sgo srung rnams// mtshams kyi lha mo 'ang de kun la// skyil krung phyed pa'i gar gyis gnas// de bzhin mtshams gnas lha mo rnams// gzugs gnyis kyis ni yid 'phrog ma// g.yas na gri gug lcags kyu zhags// lcags sgrog dang ni dril bu'o// g.yon na me long pi wang dang // dri ro thod pa kha T+wAM ga / khwa gdong la sogs mkha' 'gro ma// ming dang mthun par zhal dran bya// ma he bong bu rnga mo rta// mtshams kyi btsun mo rnams kyi zhal// seng ge stag dang glang po rta// mkha' 'gro ma la sogs pa'i zhal// sgo yi rtsa ba'i zur dag tu// mchod pa'i snam bur gnas pa ni// pi wang ma dang gling bu ma// rnga dung ma dang rdza rnga ma// bzhad mo sgeg mo glu gar ma// me tog ma dang spos 'chang ma// mar me ma dang dri 'chang ma// me long ma dang ro 'dzin ma// reg bya ma dang chos ldan ma// pi wang ma dang sgeg ma sngo// gling bu ma dang glu ma ser// gar mkhan rnga dung ma ni ljang // rdza rnga bzhad ma dkar dang dmar// pi wang gling sogs lha mo yi// pi wang sogs spangs phyag rnams la// rdor dril de las gzhan pa la// kha T+wAM ga dang thod pa'o// rdor dril nga rgyal bcas sgeg mo// glu mkhan ma dang rol bcas ma// pad+ma kor bcas gar mkhan ma// de ltar thams cad phyag bzhi'o// me tog ma dkar spos dud ka'o// mar me ma ni mar me bzhin// dri ma me long ma dmar dkar// ro 'dzin ma dmar reg bya ljang // chos ni dkar por shes par bya// rang gi phyag rgya'i sbyor dang ldan// me long la sogs mtshan pa la// de las gzhan pa'i lag rnams la// thod pa dang ni kha T+wAM ga / cang te'u sgo na gnas pa yi// khwa gdong la sogs bzhi yi'o// gri gug kyang ni de bzhin no// dang po'i phyag na mtshan ma'o// dkyil 'khor dpa' bo dpa' mo yi// sna tshogs pa yi lta stangs kyis// rnam par g.yeng bas bcom ldan bstod// de bzhin gshegs pa yi ni lam// gtso bo ma lus bde chen thob// dga' ba'i bde ba chen po'o// a la la la ho// srid las shin tu grol ba yi// de bzhin gshegs mchog dga' ba yi// glu 'di bdag ni blangs pa yis// dkyil 'khor 'di ni brtags pa yin// sku yi 'khor lo mngal las skyes// gsung ni sgo nga las skyes te// thugs ni rdzus te byung ba'o// thugs ka'i yi ge dam tshig ni// bsnyen pa'i sbyor ba rab tu brtag // mkha' 'gro ma yi tshogs mchog gi / nye ba'i bsnyen pa'i sbyor ba'o// dpa' bo'i lus dgod sbyor ba yi// sgrub pa yang dag bshad par bya// dbang bskur yang dag sbyor ba las// sgrub pa chen po bstan pa yin// oM sa ma ya shu d+d+haH sarba d+harmAH sa ma ya shud+d+hou0f85haM// chos kun ro gcig mnyam pa las// sems kyis gnas par bya ba yin// ye shes bdud rtsi'i sbyor ba yis// rdo rje bdud rtsi chu 'thung bya// oM badzra a mr-i to da ka hUM Tha Tha hraM AH hUM phaT phaT swA hA/ rlung gi dkyil 'khor la gnas pa'i// sku yi 'khor lo rnam par bsgom// chu gnas gsung gi 'khor lo ni// mkhas pa yis ni bsgom par bya// me yi dkyil 'khor la gnas pa'i// thugs kyi 'khor lo bde chen po// sa yi dkyil 'khor la gnas pa'i// dam tshig dkyil 'khor mchog bsgom bya// de ru ye shes dkyil 'khor yang // de bzhin bsgom bya rnam par bsgom// mchod bstod yang dag mnyes byas te// dkyil 'khor bsgom par bya ba yin// ji srid skyo bar ma gyur pa// de srid rnal 'byor pa yis bsgom// skyo gyur rnam par dag dran bya/ gang chos rnam par dag pa 'di dag ni dkyil 'khor gyi lha'i 'khor lo ste/ byang chub kyi phyogs kyi chos sum cu rtsa bdun po 'di dag nyid bstan par bya'o// de la dag pa dang bde ba dang // rtag pa dang bdag rnams kyi phyin ci log bzhi rnams kyi gnyen por gyur pa dran pa nye bar gzhag pa bzhi ni 'di lta ste/ lus dran pa nye bar gzhag pa dang / tshor ba dran pa nye bar gzhag pa dang / chos dran pa nye bar gzhag pa dang / sems dran pa nye bar gzhag pa'o// dran pa ni nyams su myong ba'i dngos po la sems kyis ma brjed pa'o// de'i nye bar 'jog pa ni dran pa nye bar 'jog pa'o// de yang brjed ngas pa'i gnyen por gyur pa ste// sngon nyams su myong ba'i dngos po la nye bar 'jog pa ni 'dris pa'i yon tan no// 'byung ba dang 'byung ba las gyur ba'i tshogs ni lus so// bde ba la sogs pa nyams su myong ba ni tshor ba'o// yang dag pa'i mtha' ni chos so// so sor snang ba tsam gyis rnam par shes pa ni sems so// de rnams kyi rjes su dran pa ni nye bar gzhag pa ste lus la sogs pa'i dran pa nye bar gzhag pa'o// yang dag par 'byung ba mi dge ba'i rjes su mthun pa 'dod chags zhe sdang la sogs pa dge ba'i mi mthun par gyur pa le lo dang ma dad pa la sogs pa ste/ bdun pa la sogs pa 'di dag dmigs pas spong ba ni/ yang dag par spong ba bzhi yin te/ 'di lta ste/ mi dge ba'i chos skyes pa rnams spang ba dang / mi dge ba'i chos ma skyes pa rnams mi skyed pa dang / dge ba'i chos skyes pa rnams yang dag par bsrung ba dang / dge ba'i chos ma skyes pa rnams skyed pa'o// rdzu 'phrul ni ting nge 'dzin gyi stobs 'phel ba'o// de'i yan lag ni 'dun pa'i rdzu 'phrul gyi rkang pa dang / brtson 'grus kyi rdzu 'phrul gyi rkang pa dang / sems kyi rdzu 'phrul gyi rkang pa dang / dpyod pa'i rdzu 'phrul gyi rkang pa'o// de la spyod pa'i 'du byed dang ldan pa rnam par 'byed pa dang / 'dod chags dang bral ba dang / 'gog pa dang / brten pa med pa dang / kun du sbyor ba dang / yongs su gyur pa nyid shes pa ni 'dun pa'o// de la rnam par 'byed pa ni lam mo// nyon mongs pa'i sgrib pa spang ba ni 'dod chags dang bral ba ste mya ngan las 'das pa'o// 'gog pa ni zag pa dang bcas pa'i dngos po kun du mi sbyor ba'o// de rnams mi brten pa rnam par 'byed pa dang / 'dod chags dang bral ba dang / 'gog pa la brten pa med pa'o// kun du sbyor ba ni 'dus byas thams cad kyi dngos po la yang dag par sbyor ba'o// de yongs su gyur pa ni de'i bdag nyid du gnas pa'o// lta bar byed pa'i shes pa 'di dag ni mig la sogs pa dang mtshungs pa'i dad pa la sogs pa'i dbang po bstan par bya'o// de yang rnam pa lnga ste/ 'di lta ste/ dad pa'i dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po'o// de la dad pa ni/ 'jig rten pa dang 'jig rten las 'das pa la yang dag pa'i lta ba dang las kyi 'bras bu la nye bar longs spyod pa la sems yid ches pa'o// sems kyi kun du sbyor ba ni brtson 'grus so// dad pa'i dbang po la brten nas chos gang ma brjed pa ni brtson 'grus bstan to// brtson 'grus kyi dbang po ma brjed cing don ma brjed pa ni dran pa'i dbang bos chos rnams ma brjed pa gang mngon du byed pa ni ting nge 'dzin gyi dbang por bstan to// ting nge 'dzin gyis rtse gcig par byas pa'i chos gang khyad par du gyur pa ni shes rab kyi dbang po'o// ma dad pa dang le lo dang / brjed ngas pa dang / bag med pa dang / rnam par g.yeng ba la sogs pa mi mthun pa zad pa las khyad par thob pa'i dbang po nyid stobs su bstan te/ 'di lta ste/ dad pa'i stobs dang / brtson 'grus kyi stobs dang / ting nge 'dzin gyi stobs dang / shes rab kyi stobs so// rang nyid kyis yang dag par khong du chud pa 'di ni byang chub ste/ sems gnyis dang bral ba'o// de'i rgyu ni byang chub kyi yan lag go// de rnams kyang bdun te/ 'di lta ste/ dran pa yang dag byang chub kyi yan lag dang / chos rnam par 'byed pa yang dag byang chub kyi yan lag dang / dga' ba yang dag byang chub kyi yan lag dang / shin tu sbyangs pa yang dag byang chub kyi yan lag dang / ting nge 'dzin yang dag byang chub kyi yan lag dang / brtson 'grus yang dag byang chub kyi yan lag dang / btang snyoms yang dag byang chub kyi yan lag go// de la sems can thams cad la phan par byed pa dang / byang chub tu smon pa dang / thos shing khong du chud pa ma brjed pa ni dran pa yang dag byang chub kyi yan lag go// bdag la sogs pa'i chos rnams mi mthun pa'i phyir/ phung po la sogs pa 'byed pa ni chos rnam par 'byed pa yang dag byang chub kyi yan lag go// chos rnams ro gcig pa'i sems ni dga' ba yang dag byang chub kyi yan lag go// dga' ba mi mthun pa'i phyogs bdag dang bdag gi bag chags bcom pa las/ lus dang ngag dang sems las su rung ba ni shin tu sbyangs pa yang dag byang chub kyi yan lag go// de bzhin nyid dang yang dag pa'i mtha' dang / stong pa nyid dang chos kyi dbyings te tshad ma bzhi la sems rtse gcig pa ni ting nge 'dzin yang dag byang chub kyi yan lag go// so so'i skye bo'i sa las nges par byung ba ni brtson 'grus yang dag byang chub kyi yan lag go// nyon mongs pa'i sgrib pa'i gnyen po ma yin pa lus dang ngag dang sems kyi 'du byed la ltos pa med pa ni btang snyoms yang dag byang chub kyi yan lag go// sdig pa 'ba' zhig dang rjes su mthun pa'i nyon mongs pa'i sgrib pa'i gnyen por gyur ba'i phyir 'phags pa'i lam yan lag brgyad ni 'phags pa'i lam yan lag brgyad do// shes bya'i sgrib pa spang ba'i sgom pas tshol ba ni lam mo// de'i phyir 'di 'phags pa'i lam yan lag brgyad du bstan te/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin no// de la yang dag pa'i lta ba ni chos thams cad bdag med pa'i mtshan nyid dang / 'jig rten pha rol la blta ba'o// yang dag pa'i rtog pa ni blang ba dang dor ba dag spong ba dang / mngon du byed pa yid kyis byed pa dang / dge ba 'ba' zhig la sems pa'o// yang dag pa'i ngag ni bden pa mthong ba'i don ston par byed do// yang dag pa'i las kyi mtha' ni/ lus dang ngag dang yid kyi las gang gong na med pa'o// yang dag pa'i 'tsho ba ni rigs las skyes pa'i don to// yang dag pa'i rtsol ba ni bdag dang gzhan gyi don phun sum tshogs pa la rjes su sbyor ba lus dang ngag dang yid kyi las so// yang dag pa'i dran pa ni ji ltar khong du chud pa'i chos rnams ma brjed pa'o// yang dag pa'i ting nge 'dzin ni dmigs pa'i rnam pa mngon du byed pa'i sems so// rdo rje sems dpa' cod pan ni// rnam dag ye shes lnga nyid do// dpa' bo'i rtsa ba'i sngags nyid ni// tshangs pa'i srad bur rab tu brtag // rdo rje phag mo'i sngags kyis ni// mgul gyi mgul rgyan mtshan ba'o// lha yi snying bo gsang sngags ni// brgya phyed phreng bas brgyan pa'o// yi ge bdun gyi gsang sngags ni// rna ba'i rna cha mdzes pa yin// sangs rgyas mkha' 'gro ma yi sngags// pags pa'i na bza' bsnams pa'o// rnal 'byor ma ni drug gi sngags// rked pa ska rags brgyan pa'o// dpa' bo'i go cha drug nyid ni// phyag rgyas sku la brgyan pa'o// 'khor lo kun gyi rnal 'byor ma'i// sngags ni thod pa'i btung ba'o// rnam snang mdzad ma'i sngags gang yin// mgo bor brgyan pa'i thod pa'o// dpa' bo nyi shu rtsa bzhi dang // lus kyi khams su brtags pa yin// lus dran pa nye bar gzhag pa ni mkha' 'gro ma'o// tshor ba dran pa nye bar gzhag pa ni lA ma'o// chos dran pa nye bar gzhag pa ni du ma skyes ma'o// sems dran pa nye bar gzhag pa ni gzugs can ma'o// ye shes kyi pad+ma'i rnam par dag pa'o// 'dun pa'i rdzu 'phrul gyi rkang ba ni rab tu gtum mo'o// brtson 'grus kyi rdzu 'phrul gyi rkang ba ni gtum pa'i mig can ma'o// dpyod pa'i rdzu 'phrul gyi rkang pa ni 'od ldan ma'o// sems kyi rdzu 'phrul gyi rkang pa ni sna chen ma'o// dad pa'i dbang po ni brtan pa'i blo can ma'o// brtson 'grus kyi dbang po ni mi thung ma'o// dran pa'i dbang po ni lang ka'i dbang phyug ma'o// ting nge 'dzin gyi dbang po ni shing grib ma'o// thugs kyi 'khor lo'i rnam par dag pa'o// shes rab kyi dbang po ni sa srung ma'o// dad pa'i stobs ni 'jigs byed chen mo'o// brtson 'grus kyi stobs ni rlung gi shugs can ma'o// dran pa'i stobs ni chang 'thung ma'o// ting nge 'dzin gyi stobs ni lha mo sngo bsangs ma'o// shes rab kyi stobs ni shin tu bzang mo'o// ting nge 'dzin yang dag byang chub kyi yan lag ni rta rna ma'o// brtson 'grus yang dag byang chub kyi yan lag ni kha ga na ste gsung gi 'khor lo rnam par dag pa'o// dga' ba yang dag byang chub kyi yan lag ni 'khor lo'i shugs can ma'o// shin tu sbyangs pa yang dag byang chub kyi yan lag ni dum skyes ma'o// chos rnam par 'byed pa yang dag byang chub kyi yan lag ni chang 'tshong ma'o// dran pa yang dag byang chub kyi yan lag ni 'khor lo'i go cha ma'o// btang snyoms yang dag byang chub kyi yan lag ni shin tu dpa' mo'o// yang dag pa'i lta ba ni stobs chen ma'o// yang dag pa'i rtog pa ni 'khor los sgyur ma'o// yang dag pa'i ngag ni brtson chen ma ste sku'i 'khor lo'i rnam par dag pa'o// yang dag pa'i las kyi mtha' ni khwa gdong ma'o// yang dag pa'i 'tsho ba ni 'ug pa'i gdong can ma'o// yang dag pa'i rtsol ba ni khyi'i gdong can ma'o// yang dag pa'i dran pa ni phag gi gdong can ma'o// yang dag pa'i ting nge 'dzin ni dpal he ru ka'o// oM swa b+hA ba shud+d+ha d+harma d+hA tu swa b+hA ba At+ma kou0f85haM/ dge ba'i chos ma skyes pa rnams skyes pa ni gshin rje brtan ma'o// dge ba'i chos skyes pa rnams yang dag par srung ba ni gshin rje'i pho nya ma'o// mi dge ba'i chos skyes pa rnams yang dag par spong ba ni gshin rje mche ba ma'o// mi dge ba'i chos ma skyes pa rnams mi skyed pa ni gshin rje 'joms ma'o// dam tshig gi 'khor lo rnam par dag pa'o// sen mo dang so dag la thod pa'i dum bu'o// skra dang ba spu dag la keng rus chen po'o// pags pa dang dri ma dag la keng rus so// sha la mche ba gtsigs pa'o// rgyus pa la lha'i dgra'o// rus pa la 'od dpag med do// kha la rdo rje 'od do// snying la rdo rje sku'o// mig la myu gu can no// mkhris pa la rdo rje ral pa can no// glo ba la dpa' bo chen po'o// rgyu ma la rdo rje 'jigs byed do// rtse'u chung dag la rab tu bzang po'o// lte ba la rdo rje bzang po'o// bshad ba'i lam la 'jigs byed do// mtshams kyi mtha' dag la mig mi bzang ngo // bad kan la stobs po che'o// rnag la rin chen rdo rje'o// khrag la rta mgrin no// rdul la nam mkha'i snying po'o// tshil la he ru ka'o// mchi ma la pad+ma gar gyi dbang phyug go// mchil ma la rnam par snang mdzad do// ngar snabs la rdo rje sems dpa'o// dam tshig mchog gi bzlas pa la// dung chen mchog la bzlas par bya// 'khor sogs cho ga rim pa yis// rnal 'byor pa yis sngags mchog bzla// oM na mo b+ha ga wa te wI re shA ya huM hUM phaT/ oM ma hA kalpa ag+ni saM ni b+hA ya huM hUM phaT/ oM dza TA ma ku Tot+ka TA ya huM hUM phaT/ oM daMSh+TA ka rA lo gra b+hI ShaN mu khA ya huM hUM phaT/ oM sa ha sra b+hu dza b+hA su rA ya huM hUM phaT/ oM pa ra shu pA shoD+ya ta shU la kha T+wAM ga d+ha ri Ni huM hUM phaT/ oM byA g+h+ra dzi nAM ba ra d+ha rA ya huM hUM phaT/ oM ma hA d+hu m+b+rA n+d+ha kA ra wa pu ShA ya huM hUM phaT/ oM ka ra ka ra khaN+Da ka pA la ni huM hUM phaT/ oM pra tsaN+De huM hUM phaT// oM ku ru ku ru ma hA kaM ka la huM hUM phaT/ oM tsaN+Da a k+ShI ye huM hUM phaT/ oM ban+d+ha ban+d+ha kaM ka la huM hUM phaT/ oM pra b+ha ba tI huM hUM phaT/ oM trA sa ya trA sa ya/ bi ka daM Sh+TI Ni huM hUM phaT/ oM ma hA nA se huM hUM phaT/ oM k+Sho b+ha ya k+Sho b+ha ya su ra bai ri Ni huM hUM phaT/ oM wI ra ma tI huM hUM phaT/ oM hrauM hrauM a mi tA b+ha huM hUM phaT/ oM kharba ri ye huM hUM phaT/ oM hraH hraH badzra pra b+ha huM hUM phaT/ oM laM ke shwa rI ye huM hUM phaT/ oM pheM pheM badzra de ha huM hUM phaT/ oM dru ma ts+tshA ye huM hUM phaT/ oM phaT phaT aM ku ri ka huM hUM phaT/ oM ai ra ba ti huM hUM phaT/ oM da ha da ha badzra dza Ta le huM hUM phaT/ oM ma hA b+hai ra bI huM hUM phaT/ oM pa tsa pa tsa ma hA bI re huM hUM phaT/ oM bA yu be ge huM hUM phaT/ oM b+ha k+Sha b+ha k+Sha ba sa ru d+hi ra an+t+ra mA lA ba laM bi ne badzra hUM kA ra huM hUM phaT/ oM su ra b+ha k+ShI ye huM hUM phaT/ oM gr-ih+Na sap+ta pa tA la ga ta b+hu dzaM ga sar+paM bA ta rdza ya ta rdza ya su b+ha bra huM hUM phaT/ oM sh+yA ma de bI huM hUM phaT/ oM A kaDa D+h+ya A kaDa D+h+ya badzra b+ha dra huM hUM phaT/ oM su b+ha dre huM hUM phaT/ oM hrIM hrIM ma hA b+hai ra ba huM hUM phaT/ oM ha ya kar+Ne huM hUM phaT/ oM dz+NauM dz+NauM bi rU pA k+Sha huM hUM phaT/ oM kha gA na ne huM hUM phaT/ oM k+Sh+mAM k+Sh+mAM ma hA ba la huM hUM phaT/ oM tsakra be+e ge huM hUM phaT/ oM hAM hAM rat+na badzra huM hUM phaT/ oM khaN+Da ro he huM hUM phaT/ oM hIM hIM ha ya grI ba huM hUM phaT/ oM shoN+Di nI huM hUM phaT/ oM huM hUM A kA sha gar+b+ha huM hUM phaT/ oM tsakra barma NI ye huM hUM phaT/ oM ki li ki li he ru ka huM hUM phaT/ oM su bI re huM hUM phaT/ oM si li si li pad+ma na rte shwa ra huM hUM phaT/ oM ma hA ba le huM hUM phaT/ oM tsi li tsi li bai ro tsa na huM hUM phaT/ oM tsakra wa rti nI ye huM hUM phaT/ oM d+hi li d+hi li badzra satwa huM hUM phaT/ oM ma hA bI R+Ye huM hUM phaT/ oM DA ki nI ye huM hUM phaT/ oM lA me huM hUM phaT/ oM khaN+Da ro he huM hUM phaT/ oM rU pi Ni ye huM hUM phaT/ oM ka kA s+ye huM hUM phaT/ oM u lU kA s+ye huM hUM phaT/ oM shwa nA s+ye huM hUM phaT/ oM sU ka rA s+ye huM hUM phaT/ oM ya ma dA d+hI huM hUM phaT/ oM ya ma dU tI huM hUM phaT/ oM ya ma daMSh+TI NI huM hUM phaT/ oM ya ma ma thA ni huM hUM phaT/ oM na mo b+ha ga ba ti badzra bA rA hI huM hUM phaT/ oM na ma AR+YA pa rA dzi te trai lokya mA te ma hA bi d+ye shwa ri huM hUM phaT/ oM na maH sarba b+hU ta b+ha yA ba he ma hA badzre huM hUM phaT/ oM na mo badzra A sa ne a dzi te a pa rA dzi te ba sh+yaM kA ri ne tra b+h+rA ma Ni huM hUM phaT/ oM na maH sho Sha Ni ro Sha Ni kro d+ha ka rA li huM hUM phaT/ oM na ma s+t+ra sa ni mA ra Ni pra b+he da ni a pa rA dza ye huM hUM phaT/ oM na mo bi dza ye dzam+b+ha ni sta m+b+ha ni mo ha ni huM hUM phaT/ oM na mo badzra bA rA hI ma hA yo gi nI kA me shwa ri kha ge huM hUM phaT/ ta d+ya thA/ pro tad+ge pro tad+ge ha na ha na prA NAM ki ki ni khi khi ni d+hu na d+hu na badzra ha ste/ sho Sha ya shoSha ya badzra kha T+wAM ga ka pA la d+hA ri Ni/ ma hA bi shi ta mAM sa A sa ni mA nu Sh+yA n+t+ra prA bri te sA n+ni d+h+ya na ra si ro mA la gran+thi ta d+ha ri Ni/ su m+b+ha ni sum+b+ha ha na ha na prA NAM sarba pA paM satwA nAM sarba pa shU nAM/ ma hA mAM sa ts+tshe da kro d+ha mUrti/ daMSh+T+rA ka rA li ni ma hA mu dre shrI he ru ka de ba s+ya/ a gra ma hi Shi sa ha sra shi re sa ha sra bA ha be+e sha ta sa ha sra A na ne dz+wa li ta te dza se dz+wa la mu khi ping+ga lo tsa ni badzra shA rI re/ badzra A sa ne mi li tsi li ta he he hA hA hUM hUM kha kha d+hu d+hu d+hu ru d+hu ru mu ru mu ru a dwai te ma hA yo gi nI pa Thi ta sid d+he dreM d+haM dreM d+haM graM graM he he hA hA b+hI me ha sa ha sa bI re hA hA hoH hoH hUM hUM trai lo kya bi nA sha ni sha ta sa ha sra ko Ti ta thA ga ta pa ri bA ri hUM hUM phaT/ siM ha rU pe khaH ga dza rU pe gaH trai lo kya u da re/ sa mu dra me kha le gra sa gra sa hUM hUM phaT/ bI rA dwai te hUM hUM hA hA/ ma hA pa shu mo ha ni yo ge shwa ri twaM DA ki nI sarba lo kA nAM ban+d+ha ni sat+yaH pra t+ya ya kA ri Ni hUM hUM phaT/ b+hU ta trA sa ni ma hA bI re pa ra ma sid+d+he yo ge shwa ri phaT hUM hUM phaT hUM hUM hUM phaT swA hA/ oM shrI badzra he he ru ru kaM hUM hUM phaT/ DA ki nI dzA la sam+ba raM swA hA/ oM hriH ha ha hUM hUM phaT/ lha'i snying po dang nye ba'i snying po'o// oM badzra bai ro tsa nI ye hUM hUM phaT/ oM sarba bud+d+ha TA ki nI ye badzra bar+Na nI ye hUM hUM phaT swA hA/ lha mo'i snying po dang nye ba'i snying po'o/ oM ha/ na ma hi/ swA hA hU/ bau Sha Ta he/ hUM hUM ho phaT haM/ oM baM haM yoM hriM moM hreM hriM hUM hUM phaT phaT/ lha dang lha mo'i go cha'i sngags so// rnal 'byor gsang sngags kyi ni gzhi// de bzhin gshegs pa kun gyi gnas// kun mkhyen kun mdzad thams cad la// kun la khyab pa'i bde chen po// mgon po sangs rgyas kun rang bzhin// sems can kun gyi snying la bzhugs// aM AM iM IM uM UM eM aiM oM auM aM AM/ 'di ni bcom ldan 'das nyid de// dbang phyug ma dang he ru ka// sgo nga la skyes mchog rim pas// lte ba'i dbus su bsgom par bya// r-iM r-IM l-iM l-IM/ pad 'dab la gnas mkha' 'gro ma// kaM khaM gaM g+haM ngaM / tsaM tshaM dzaM dz+nyaM nyaM/ TaM ThaM DaM D+haM NaM/ taM thaM daM d+haM naM/ paM phaM baM b+haM maM/ sku gsung thugs kyi 'khor lo la// dngos grub thams cad rab ster ba// thod du ma la sogs dpa' bo dang // rab gtum la sogs thams cad kyi// yaM raM laM waM shaM ShaM saM haM/ khwa gdong la sogs ma mo'o// yi ge k+Sha ni 'dzag pa nyid// khu ba'i gzugs can chen po'o// yar dang mar gyi bcu pa la// rnal 'byor pa yis mchod par bya// gtor ma'ang rtag tu sbyin par bya// dam tshig gnas pas brda sbyar bya// sngon gsungs phyag rgya la sogs pa// sngags kyi sbyor ba'i srung ba yis// cho ga bzhin du kun du bsrung // sha dang chang la sogs pas kyang // rdo rje rnal 'byor ma rnams la// myur du 'bad pas mchod par bya// lho ru sngon bltas rnal 'byor pas// mthon po'i gnas su mchod par bya// mtshan mo skra grol gcer gyur pa'i// brtul zhugs can gyis gtor ma sbyin// rkang mnan steng du bltas pa yis// gyen du phe gyi sgra sgrogs shing // phyogs bcu 'jig rten khams bzhugs pa'i// dpa' bo rnal 'byor ma rnams 'gugs// rdo rje thal mo steng kha phye// dpa' bo rnal 'byor ma yi sngags// sngags kyis yang dag bskul byas te// de dus spyan drang ba yang bya// mdzub mo mdud byas gung mo nges par sbyar// mthe bong rdo rje brtan por dam bcas te// 'di ni dpral ba'i dbus su rab bzhag nas// bskor zhing bskor bas kun du bskor bar bya// g.yas brkyang ba yi rkang pa'i sbyor ba yis// dra ba'i phyag rgya bstan par bya// dam tshig gi rab bkang bya ste// gsang sngags nyid ni rjes dran bya// oM AH a ra l+li ho dzaH hUM baM hoH badzra DA ki nI sa ma ya s+t+waM dr-i sh+ya ho// de ltar gsum bzhi lnga yi bar// dam tshig rdzas sogs gzhag pa bzla// kha kha khA hi/ khA hi sarba yak+Sha rAk+Sha sa b+hU ta pre ta bi shA tsa/ u man+dA pasma ra badzra DA ka DA ki n+ya da ya i maM ba liM gr-i h+Na n+tu sa ma ya rak+Sha n+tu sarba sid d+hi m+me pra yats+tshan+tu ya thai baM/ ya theSh+TaM b+hu ny+dza tha/ pi ba tha mA ti kra ma tha ma ma sarba kArta ya sa ta su khaM bi brid d+ha ye sa ha yi ka b+ha ban+tu hUM hUM phaT phaT swA hA/ lag pa g.yon pa'i sbyor ba yis// dpa' bos brda rnams bstan par bya// dpa' bos brda rnams kyi ni gzhi// brda rnams la ni rab tu 'jug // rgyu dang mi rgyu'i 'jig rten gsum// 'gro ba thams cad g.yon las byung // 'jig rten gsum bcas spyod pa spyod// mthe bo gnyis la rdo rje sems// mdzub mo la ni rnam snang bzhugs// pad+ma gar dbang gung mo la// dpa' bo grub stsol srin lag la// zad med mkha' sku mthe chung la// sen mo rnams la rta mgrin nyid// dpa' bo thams cad kyi ni gnas// g.yon pa'i rgyu las byung ba yin// pho nya mo rnams lag mthil la// yang dag 'gro bar 'dod pa yi// dpa' bos brda lnga rab tu bstan// sa ni spyan mar bshad pa ste// chu khams mA ma kIr dran byas// gos dkar mo dang sgrol ma dag // me dang rlung du rab tu grags// tsum pa ka ni stong pa nyid// pha rol phyin pa de bzhin no// dbus ni dpa' bo kun gyi gnas// mkhas pas rgyab tu gshegs su gsol// de ltar dpa' bos brda bstan nas// de snod gcig la bza' bar bya// A li kA li sngon bsams nas// rnal 'byor chen pos ngal ba so'o// rab mchog zla ba'i dkyil 'khor ni// lte ba'i dbus su gnas par bsgom// yi ge'i gnas kyi mchog gyur pa// de yi dbus su gnas par bsam// sku gsung thugs kyi rdo rje can// lha yi sku ni bsgom par bya// de yi lus ni gnas par gyur// sems nyid bsgom par bya ba min// bsam du med pa bsam pa nyid// bsam pa de yang mtshan ma med// bsam gyis mi khyab de yang bsam// de rjes rig pa 'dzin thob gyur// puk+ka sI ni yang dag thob// gzhan yang lang tsho'i gzugs kyis mtshan// rnal 'byor 'ba' zhig goms par byed// dam tshig ldan zhing brtul zhugs ldan// 'dod med ngo tsha chung ba dang // brtan zhing ser sna med pa dang // bdag tu 'dzin dang bral ba yi// rig ma brtul zhugs de lhan cig // sngags rig bdag nyid kyis ni spyad// a yig sna rtse ra yang dag sbyar// mtshan ma'i nor bus baM dgod bya// lte ba snying ga lkog ma dang // dpral ba yi ni gnas rnams su// sngags tshogs bcas pas byin gyis brlab// dang por dga' dang bcas pa yis// dang por dga' ba ye shes so// mchog tu dga' ba dngos grub mchog // lhan cig skyes ba bla med pa'o// rnal 'byor dang ni rnal 'byor che// rnal 'byor cho ga rim pa bzhin// 'khor lo bzhi dang bden pa bzhi// skad cig bzhi la yang dag brten// dga' ba dpa' bor gsungs pa ste// dam par dga' ba rnal 'byor ma// mchog tu dga' ba thams cad rig // thabs de'i bde bas thams cad nyid// drug pa thugs kyi sprul pa ni// dpal ldan he ru ka ru sprul// dag pa chos kyi sprul pa ni// phag mo'i gzugs su bstan pa yin// rtag tu gdungs shing rab gdungs pas// gdungs las skye bo kun grol phyir// dus 'dir mi thub zla ba yi// sdom pa'i sgrub thabs bdud rtsi 'dzag // 'khor lo gcig pa'i grong khyer na// tshong dpon bu mo rnal 'byor ma// gnas pa rdo rje phag mo'i sprul// de bkas sdom pa'i sgrub thabs bris// dpal 'khor lo sdom pa'i sgrub thabs bdud rtsi 'dzag pa zhes bya ba slob dpon mi thub zla bas mdzad pa rdzogs so// 