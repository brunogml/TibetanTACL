@##// rgya gar skad du// pany+tsa gra ha pra ti ga No pa de sha nA ma/ bod skad du// gza' lnga so so'i rtsis kyi man ngag ces bya ba/ dpal dus kyi 'khor lo la phyag 'tshal lo// dag zlar klu sbyin mkha' mes bsgyur// tshes bsres gnas gsum 'og ma la// thub mkha' ris bgos dbus mar gzhug // steng 'og mig dang sum cu bsre// 'og ma chu dus kyis thob pas// steng la phri ba'i lhag ma la// ri yis bgos pa'i lhag ma dang // tshes de'i gza' ni mthun nam blta// mi mthun gyur na gcig la sogs// bsnon 'brid byas la mthun par bya// de ni dag pa'i nyin zhag ste// gza' lnga kun gyi thun mong ngo // mig dmar dag pa'i zhag mchog la// dus chu dor ba'i lhag ma la// ri klu dus kyis bgos thob dor// dor ba'i lhag ma skar mas bsgyur// de la ri klu dus thob rnams// skar ma yin te lhag ma la// mkha' dus bsgyur la thob chu tshod// chu srang dbugs dag rim pas shes// de ltar thob pa de rnams ni// gnas gnyis bzhag pa'i gcig la ni// skar ma'i gnas nas dgu dang ni// chu tshod gnas nas sum cu dor// dor rgyu med na rgyu skar phyed// bsres la gong gi de dag dor// gal te gong gi de dag ni// dor ba'i rjes la rgyu skar phyed// lhag na'ang dor ba kho na yin// dor ba'i lhag ma drug cus bsgyur// 'og gi chu tshod yar la blang // de la mda' yon zla ba yis// bgos pa'i thob pas rkang pa gzung // nyi shu rtsa lnga bco brgyad bdun// phyi ma la ni de las bzlog // mig dmar dal ba'i rkang pa yin// rkang pa zos pa'i sngun ma yis// bgos pa'i lhag ma bsgyur bar bya// de mda' yon zlas thob chu tshod// chu srang dbugs dag rim pas shes// de ltar thob pa de rnams kyi// rkang pa sngon ma zos dang sdom// phyi ma ma zos la phri la// sngar gyi skar ma'i gnas la gcig // sbyin dang dor bar bya ba yin// dal ba'i dus su rgyu skar gyi// sbyin dor byas nas sbyin pa ste// sbyin dor ma byas 'dor ba yin// myur la de las bzlog pa'o// 'di ni gza' lnga spyi yi'o// myur la de nyid gnas gnyis gzhag // gcig gis nyi ma dag pa sbyang // med na rgyu skar phyed bsre zhing // lhag na'ang dor bar shes par bya// de ltar sbyangs pa'i lhag ma yis// myur ba'i rkang pa gzung bar bya// dang por nyi shu rtsa bzhi dang // gnyis gsum bzhi par nyi shu gsum// lnga dang drug par nyi shu gcig // bdun par bco brgyad brgyad par tshes// dgu bar bcu gcig bcu par gsum// de ni snga ma'i cha yin no// bcu gcig dang ni sum cu brgyad// brgyad cu dang ni lnga bcu gsum// mig dmar myur ba'i rkang pa yin// rkang pa zos pa'i sngun ma yis// nyi ma chu tshod dag bsgyur bya// de la mkha' dus bgos thob rnams// chu tshod gnas su gzhag par bya// chu srang dbugs dag rim pas shes// de ltar thob pa de rnams kyis// rkang pa sngon ma zos dang sdom// phyi ma ma zos la phri la// bsnon 'brid sngar gyi bshad pas shes// nyi dag mig dmar gyis sbyang zhing // phur bu dang ni spen pa yi// myur ba'i rtsis kyang de bzhin no// gza' lhag dang ni pa ba sangs// dal ba'i las la nyi ma nyid// sbyangs bas dal ba'i rkang pa byas// gza' lhag gnas ba'i zhag mchog la// mkha' dang stong pa zla bas bsgyur// mkha' dang sde pa zla ris dbang // thub pa dbugs ri klus thob dor// dor lhag skar mas bsgyur ba la// thub bug ri klus bgos pa'i nor// skar ma yin te lhag ma la// mkha' dus bsgyur bas thob chu tshod// chu srang dbugs dag rim pas shes// de ltar thob pa'i nor rnams ni// myur rtsis don phyir logs shig gzhag // gza' lhag dal rtsis bya ba'i phyir// nyi ma phyed dag gnas gnyis gzhag // gcig la skar ma bcu drug dang // chu tshod sum cu dor bar bya// med na rgyu skar thams cad dam// phyed bsres gong gi de dag dor// dor rjes 'khor phyed lhag na'ang dor// dor ba'i lhag ma mkha' dus bsgyur// 'og gi chu tshod yar la blang // mda' yon zlas thob rkang pa gzung // phyogs ri me'o phyi ma bzlog // gza' lhag dal ba'i rkang pa yin// rkang gzung sngun mas lhag ma bsgyur// mda' yon zlas thob chu tshod yin// chu srang dbugs dag rim pas shes// de ltar thob pa'i nor rnams kyis// rkang pa sngun ma zos dang sdom// phyi rma ma zos la phri la// nyi ma phyed dag gnas gcig la// sbyin dor mig dmar dal ba bzhin// gza' lhag myur rtsis bya ba'i phyir// dal ba de nyid gnas gnyis gzhag // gcig gis dang por snyed de sbyang // med na skar ma bsre ba dang // lhag na'ang dor bar shes par bya// sbyangs pa'i lhag mas myur rkang gzung // bcu drug lan gnyis bco lnga dang // bcu bzhi bcu gsum bcu gcig bdun// lnga dang nam mkha' zhes bya ba// snga ma yin te phyi rkang ni// bzhi dang bcu bzhi nyi shu dang // nyi shu rtsa brgyad sum cu bzhi// gza' lhag myur ba'i rkang pa yin// rkang pa gzung ba'i sngon ma yis// 'og gi chu tshod bsgyur bar bya// de la mkha' dus thob chu tshod// chu srang dbugs dag rim pas shes// de ltar thob pa de rnams kyis// rkang pa sngon ma zos dang sdom// phyi ma ma zos la phri la// sngar gyi dal ba'i gnas gcig la// sbyin dor mig dmar myur ji bzhin// phur bu gsal ba'i nyin zhag la// mig dang dus dang 'byung ba sbyin// so me chu yis bgos thob dor// lhag ma skar mas bsgyur ba la// so me chus thob skar ma yin// mkha' dus bsgyur las thob chu tshod// chu srang dbugs dag rim pas shes// de ltar thob rnams gnas gnyis gzhag // gcig la skar ma bcu gnyis dor// med na rgyu skar phyed bsre zhing // lhag na'ang dor bar shes par bya// dor ba'i lhag ma mkha' dus bsgyur// 'og gi chu tshod yar la blang // de la mda' yon zla ba yis// bgos pa'i thob pas rkang pa gzung // drag po bug me de bzlog phyi// phur bu dal ba'i rkang pa yin// rkang bzung sngon mas skar lhag bsgyur// mda' yon zla bas thob chu tshod// chu srang dbugs dag rim pas shes// de ltar thob pa de rnams kyis// rkang pa sngon ma zlos dang sdom// phyi ma ma zlos la phri la// gnas gcig la ni sbyin dang dor// mig dmar dal ba ji bzhin no// phur bu'i myur rtsis bya ba'i phyir// dal ba de nyid gnas gnyis gzhag // gcig gis nyi ma dag pa sbyang // med na rgyu skar bsre ba dang // lhag na'ang dor bar shes par bya// dor ba'i lhag mas myur rkang gzung // bcu pa lan gnyis dgu dang bzhi// drug pa lan gnyis gnyis dang gcig// phyi ma la ni gsum dang drug // dgu dang bcu gcig bcu drug bdun// phur bu myur ba'i rkang pa yin// rkang zos sngon mas chu tshod bsgyur// de la mkha' dus thob chu tshod// chu srang dbugs dag rim pas shes// de ltar thob pa de rnams kyis// rkang pa sngon ma zlos dang sdom// phyi ma ma zos la phri la// sngar gyi dal ba'i gnas gcig la// sbyin dor mig dmar myur ba bzhin// pa sangs gsal zhag phyogs kyis bsgyur// dus ri drag po dbri bar bya// ri chu lag mig bgos thob dor// lhag ma skar mas bsgyur ba la// gong gi 'god byed kyis thob pa// skar ma yin te lhag ma la// mkha' dus bsgyur la thob chu tshod// chu srang dbugs dag rim pas shes// de dag myur rtsis don du gzhag // dal ba'i rtsis ni bya ba'i phyir// nyi ma dag pa gnas gnyis gzhag // gcig la skar ma drug dbri zhing // med na 'khor phyed sbyin pa dang // lhag na'ang dor bar shes par bya/ dor ba'i lhag ma mkha' dus bsgyur// 'og gi chu tshod yar la blang // mda' yon zlas thob rkang pa gzung // mda' chu zla ba de bzlog phyir// pa sangs dal ba'i rkang pa yin// rkang zos sngon mas nyi dag bsgyur// de la mda' yon zlas thob pa// chu tshod sogs su shes par bya// de ltar thob pa de rnams kyis// rkang pa sngon ma zos dang sdom// phyi ma ma zos la phri la// nyi ma phyed dag gcig la ni// sbyin dor mig dmar dal ji bzhin// pa sangs myur rtsis bya ba'i phyir// dal ba de nyid gnas gnyis gzhag // gcig gis sngar gyi rnyed pa sbyang // me sbyin lhag dor shes par bya// dor ba'i lhag mas rkang pa gzung // nyi shu rtsa lnga lan gsum dang // nyi shu rtsa bzhi lan gnyis te// nyi shu rtsa gnyis lan gnyis dang // bco brgyad tshes dang klu snga rkang // drug dang sum cu dgu bcu dgu// bdun cu don gsum phyi rkang ste// pa ba sangs kyi myur rkang yin// rkang bzung sngun mas chu tshod bsgyur// de la mkha' dus thob chu tshod// chu srang dbugs dag rim pas shes// de ltar thob pa de rnams kyis// rkang pa sngon ma zos pa dang // phyi ma ma zos la phril// dal ba yi ni gnas gcig la// sbyin dor mig dmar myur ji bzhin// spen pa gsal ba'i nyin zhag la// mkha' chu me dang zla ba sbyin// dus ro ri stong zla bgos dor// lhag ma skar bsgyur las thob pa// skar ma'i yin te lhag ma la// mkha' dus bsgyur la thob chu tshod// chu srang dbugs dag rim pas shes// rnyed pa de dag gnas gnyis gzhag // gcig la skar ma bco brgyad dbri// me sbyin lhag dor shes par bya// dor ba'i lhag ma mkha' dus bsgyur// 'og gi chu tshod yar la blang // mda' yon zlas thob rkang pa gzung // nyi shu gnyis dang bco lnga drug // phyi ma la ni de las bzlog // spen pa dal ba'i rkang pa yin// rkang zos sngun mas lhag ma bsgyur// mda' yon zlas thob chu byed de// chu srang dbugs dag rim pas shes// de ltar thob pa'i nor rnams kyis// rkang zos sngun sdom phyi phri la// sngar gyi rnyed pa'i gnas gcig la// sbyin dor mig dmar dal ji bzhin// myur la de nyid gnas gnyis gzhag // gcig gis nyi ma dag pa sbyang // me sbyin lhag dor shes par bya// dor ba'i lhag mas rkang pa gzung // drug dang lnga dang lnga dang bzhi// bzhi dang gnyis dang gnyis dang mkha'// phyi ma la ni gnyis dang bzhi// lnga dang drug dang brgyad dang gsum// spen pa myur ba'i rkang pa yin// rkang gzung sngun mas chu tshod bsgyur// de la mkha' dus bgos thob pa// chu tshod gnas su gzhag par bya// chu srang dbugs dag rim pas shes// de ltar thob pa de rnams kyis// rkang bzung sngon sdom phyi phri la// dal ba gcig la sbyin dor ni// mig dmar myur ba ji bzhin no// yid bzhin nor bu'i rtsis 'di ni// zab cing rgya che dus 'khor rgyud// rin chen gling mchog nang nas ni// bla ma'i man ngag la brten nas// shes rab mig gis legs dpyad byas// dran shes brtson ldan gus pas blangs// don ldan tshig gis srad pur brgyus// blo ldan rnams kyi mgul rgyan mdzod// de las byung ba'i bsod nams ni// dri med nyi zla lta bu des// 'gro ba sems can ma lus rnams// kun mkhyen rgyal po thob par shog // gza' lnga so so'i rkyang rtsis kyi man ngag // paN+Di ta chen po shAkya shrI b+ha dras mdzad pa rdzogs so// 