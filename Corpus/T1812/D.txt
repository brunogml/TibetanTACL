@##// dpal rdo rje can la phyag 'tshal lo// brjed byed kyi gdon las thar bar 'dod bas/ sngon du 'jug pa'i dus dang / mtshan ma shes par bya ste/ mi drag cing khro gtum can la yar ngo'i tshes gnyis dang / bzhi dang / dgu dang / bcu gnyis dang / mar ngo'i nyer dgu la snga dro dang srod la 'jug go// zhugs pa'i mtshan ma ni kha nas sbu bar skyug pa dang / brgyal ba dang / rngul 'byung ba dang / mgo 'khor ba dang / lus sa la 'gyel ba rnams yin no// de las thar ba'i thabs ni dud pa dang / me tog dang // sha btsos dang / rjen pa shA dang / shug pa dang / pu shel tse zhu dang / 'bras chan dang ldan pa'i gtor ma sbyin no// de nas de'i 'og tu nad pa khrus byas te/ 'bras bu gsum dang / tsha ba gsum srang re/ sgog skya brgya/ yungs kar stong // ta la'i sa bon dang / bil ba'i rtsa ba 'di dag cha bsnyams la/ ra gcin dang lhan cig tu btags/ mar phul bzhi dang ba gcin phul bcu drug gi nang du me chung bas btsos la snga ma bzhin du bsngags te sbyor ba byas pas thar nges so// slob dpon ye shes rdo rjes mdzad pa rdzogs so// 