dpal he ru ka la phyag 'tshal lo// rang bzhin rnam dag gnyis kyis rgyu byas pas// brgyad po 'jig rten pa dang thun mong ste// lnga nyid spang bya lnga nyid lam yang yin// dag byed ngo bo sems kyi rang bzhin sku// bsam mi khyab pa'i rtog pa rang la 'byung // bzhi dang bral te gsum du rtog tu med// dag byed rang bzhin dag pa'i ngang du snang // gnyis po spangs te la nyid lam du bya// lnga la mi chags glang chen smyon pa 'dra// ku sha rlung bskyod spyod 'di bdag la gces// sha 'u sar pa 'dra bar gso ba 'di// kun la gces pa yin zhes ri khrod gsung // ma rtogs rtogs pa'i spyod pa smyon pa 'dra// rtogs nas mi spyod blun po'i spyod pa yin// gang yang mi rtog de yi ngang la gzhag // grol bar 'gyur te de nyid the tshom med// gsum po spang bar gyis shig rang la ltos// zhes gdams so// dpal lhan cig skyes pa'i man ngag bdag byin gyis brlab pa zhes bya ba// ri khrod pa chen po'i gsung rje mi nyag lo tsA bas bsgyur ba rdzogs so// 