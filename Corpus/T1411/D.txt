@##// thig ga dab pa'i rim pa/ 'jam dpal ye shes sems dpa' la phyag 'tshal lo// mtshan nyid ldan pa'i thig skud kyis// yongs su rdzogs pa'i sa gzhi la// tshangs thig zur thig logs thig rnams// gzhan dang mthun par gdab byas nas// phyi dang nang du dbye bar bya// phyi la drug drug bcu gnyis te// nang du brgyad brgyad bcu drug gdab// cha chen nyi shu brgyad du 'gyur// so so'i cha ni dbye bar bya// nang gi brgyad po gnyis po yang // re re'ang bzhi bzhir bgo bya zhing // phyi rol dkyil 'khor thig la ni// dang po khyams su gzhag par bya// gnyis pa gsum pa bzhi pa dang // lnga po rnams ni bzhi bzhir bgo / drug pa la ni gnyis su bya// drug po gzhan yang de bzhin bgo / 'di la// phreng ba re yang re'u mig ni// brgya dang cha chung gnyis su 'gyur// tshangs pa'i thig gi ngos gnyis las// gsum pa de bzhin lnga pa dang // bcu bdun pa dang nyi shu pa// de bzhin nyi shu rtsa gsum pa// cha lngar nang du bgo bar bya// phyi yi gsum pa lnga pa rnams// de bzhin du ni bgo bar bya// gnyis pa lnga pa brgyad pa rnams// cha chung lnga lngar gdab par bya// phyi sgo sum chas che bar dbyi// sgo ni 'khor lo'i brgyad cha ru// ya phugs bcas pa dbus su dbyi// rta babs ya phubs dag la ni// cha gcig dor ba'i cha chen tshad// sgro yi mtshams dang twa ra Na// shin tu gcig nyid mi bya'o// de steng 'khor lo rdzogs par bya// tshangs nas cha chung brgyad la ni// 'khor lo rtsibs brgyad thig tu gdab// lte ba cha gsum mu khyud gcig // de nas rtsibs brgyad cha phran bzhi// man ngag thig la tshod kyis bskor// de rgyab cha chung gcig la ni// nang gi mu khyud legs par bya// cha chung gcig la lte bar bya// de brten cha chung lnga la ni// rtsibs ni bcu drug 'khor lo bya// de rgyab cha chung mu khyud 'gyur// de rgyab nang sgo cha chen bzhi// dkyil 'khor phyi rol khyams dag la// rtsibs bcu drug tu gdab par bya// de rjes cha chen bzhi po la// phyi yi sgo ni rdzogs par gzhag// mtshan nyid gong ma bzhin du dbye// phyi rol rdo rje phreng gsal ba// cha chen gyi ni phyed kyi tshad// 'bar ba'i phreng ba'ang de yi tshad// sgrub thabs gsang ba dang ldan pa'i thig gi cho ga / paN+Di ta smr-i ti dz+nyA na kIrtis mdzad pa rdzogs so// 