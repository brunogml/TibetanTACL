@##// rgya gar skad du/ u pA ya karma nA ma/ bod skad du/ las kyi thabs zhes bya ba// dpal rdo rje rnam par 'joms pa la phyag 'tshal lo// rdo rje can rnams rgyal 'gyur ba'i// rdo rje rnam 'joms phyag 'tshal te// rdo rje rnam par 'joms pa yi// gza' skar byad stems bzlog pa bshad// byad ni mkha' 'gro la sogs pa'i// rig sngags gang yin de yi mthus// rnal 'byor gsang ba bstan pa ste// de bzlog rig sngags bcas mnan bzhin// gang dag gza' skar btsas pa'am// de la babs nas las ngan la// 'di byas gnod pa med par 'gyur// dkyil 'khor brgyad dam bzhi pa la// yang na gcod byed med pa la// gza' brgyad rgyu skar gzugs rnams ni// lha yi snam bur dgod par bya// gtor ma mchod pa de dag mtshungs// bum pa lnga'am bcu gsum mam// gcig pa thams cad bshams te gzhag // de nas khrus byas bsrung ldan pas// bcu gsum lnga'am dpa' bo gcig // bskyed rdzogs de dag 'dra shes bya// gza' rnams grwa las nag po che// bum pa rtse gsum thogs pa'o// rgyu skar 'od gzhon bum pa dang // glog phreng thog skyes spyan drangs nas// bstims te mchod pa byas nas ni// rdo rje'i gzungs sngags dag la ni// oM asta na gra gra ha he naM na gra asta d+ha d+ha ra rA dz+nyA ba ya ti swA hA/ de dang ldan pas bzlas pa yis// nus pa kun du byas bsams shing // bka' yi bden pa bsgrags byas te// mchod nas de dag mkha' la gshegs// bum pas phyi bzhin khrus byas na// de dag las ni thar par 'gyur// de nas gzhan yang las rnams ni// rgyas par 'grel dang sgrub thabs te// so sor sbyar na 'di dag ni// dkyil 'khor rdzas dang yo byad dang // lha dang sngags ni so so la// mkhas pas de bzhin sbyar bar bya/ phyag 'tshal la sogs kun la sbyar// dang por bdag la don mchod sogs// bdun grub 'dod nas sarba bid// de la sogs pa bdun sbyar ro// gzhan don las dag bshad pa yin// sems can thams cad skrag pa la// tra Ta la sogs rnam par shes// 'jil la sarba ta thA sogs// rig sngags gcod la ts+tshin+da sogs// gnon la ban+d+ha ya sogs yin// las rnams 'joms la he sogs sbyar// las 'jig pa la ki li sogs// gdon brlag pa la sA da ni// b+hU ta la sogs de bzhin no// de las thar la tsa ra sogs// dgug la g+hur+Na la sogs yin// las byed pa la tsu ru sogs// ma grub grub byed e hi sogs// grub pa brtan la ma ti sogs// nges par sbyar bas 'grub par 'gyur// gnod sbyin na maHla sogs yin// srung la man sogs nges par bya// zhi la ti ti la sogs so// rgyas la te dza la sogs te// rengs shing bsad la a mu sogs// rmugs la ban+d+ha sogs sbyar te// ting 'dzin la sogs nges par sbyar// de dag 'grub par rgyal bas gsungs// yang na bsdus pa 'di lta ste// sems can skrag par bya bas na// rmugs pa'i bar du bco lnga la// ha ra nas ni hUM phaT bar// bco lnga mkhas pas rim bzhin sbyar// gzhan yang las rnams dag ni 'di lta ste// sdig sbyong ba la sarba pA ba'o// bshags dang dag pa bsams la de bzhin bya// duHkhats+tshe da sdug bsngal med la ste// thams cad tsi la tan+t+ra mU la'o// dpal ldan shrI maM de bzhin nges par sbyar// dbang po nyams phyir in+d+ra pu Sha ye// tshe zad bsrid pa A yurda de ste// tshe nyams rgyas la A yu puSh+Ta la'o// byur la sam+pa ti yang nges par bya// lha rengs pa la de ba u ya'o// mdza' sdang ba la phre dag pri ya bya// rigs bzhis gtses la tsa tur ku la dang // shAn+tiM ku ru bri ya nges zhes bya// 'khrug la ma na a sha a kad do// nor zad a rwa sa ra na d+he'o// mya ngan las byung a shod pa yaM'o// 'jigs la a shar+d+ha yaM shan+tiM ste// phongs la a sha ra yang sbyar bar bya// gza' la sogs pa gong bzhin 'dir shes te// gdon la da sha u tsa ta ya'o// mya ngan de bzhin a sho sud+ha ya// rmi lam ngan la d+hur ban ka ra ste// mdze la ko ra pri mo ka ya'o// bsod nams 'phel phyir phu phyar d+ha ya bzlas// 'byor la mkhas pas mi 'grub gang yang med// kun la khrus sogs rab tu bsngags pa yin// rnal 'byor gtsang sbra ldan pas bsgrubs na 'grub// de min byas na lha ni mi 'grub pas// de phyir lus ngag bya ba dag la 'bad par bya// 'di byas bsod nams sems can kun la'o// rdo rje rnam par 'joms pa'i man ngag las kyi thabs zhes bya ba/ slob dpon grub pa ba chen po byad+d+ha gu h+yas mdzad pa rdzogs so// 