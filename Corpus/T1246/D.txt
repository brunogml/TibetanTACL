rgya gar skad du/ kA li marga b+hA ba na nA ma/ bod skad du/ ka phreng sgom pa'i lam zhes bya ba/ dpal he ru ka la phyag 'tshal lo// don dam kun rdzob rab gsal ba'i// a sogs bzhin bcu rtsa dgu yi// rang byung yi ge rnams kyi ni// dkyil 'khor 'khor lo'i bsgom lam bshad// bdag gi gnas bzhi rtsa lnga dang // sum mdo rlung lha 'khor lo nas// lte bar 'bar ba'i gtum mo la// snying ga sbar ba'i 'khor lo yin// steng du brtan pa'i 'khor lo gnas// spyi bor chu rlung ljang gu ste// de rnams la ni rim pa bzhin// ka phreng yi ge lnga la dgod// thog mar chags pa'i 'dab ma la// shar du kaM dang lho ru khaM// nub tu gaM ste byang du g+haM// dbus kyi nam mkhar ngaM zhes brjod// rim bzhin sngo dang dmar dang dkar// ser dang sngo ba bsam par bya// chags pa skyes te chags pa na// chags pa'i nad rnams sel bar byed// kaM gi rung ni me la phog // gtum mo 'od zer rjes dran nas// chu bskams sa brtol rlangs pa byung // de nas lte ba nas hi ga hUM bgrang // bde chen ha la sems gtad nas// bdud rtsi rgyun ni 'bab par bsam// lte ba'i rdzing bu bkang byas nas// spyi bo'i tshangs bug sgra skad 'byung // bde chen khang stong bsam byas nas// lte dbus khong stong sems gtad bya// rnal 'byor sdig pa dag par 'gyur// rnal 'byor d+ha ma d+hu ma yis// de ltar spyang ba'i 'pho ba smras// yul nas yul du 'pho byed na// rnal 'byor bdag gi mdun du ni// bdud rtsi lnga yi maN+Dal bya// tsa na ka yi 'bras bu ste// thod pa nag por gzhag par bya// kun+da lta bu'i hUM nyid bri// de bzhin rang gi snying ga ru// zla tshes steng du hUM nyid bsgom// sems nyid rtogs nas rnal 'byor pas// thod pa'i dbus su sems gtad na// grub pa'i rtags 'byung rnal 'byor bde// sems la sems nyid thim par bya// de nas me khyer ro blangs la// de yi snying gar hUM bsam bya// ro langs grub rtags byung ba yis// rigs bzang gzhon nu'i rol ni// kha sbyor de nyid hUM nyid bsgom// rnal 'byor grong nas grong du 'pho// rnal 'byor btsan thabs 'pho ba la// seng ge rnam rgyal me tog 'dzin// phyag rgya bcas la tshangs pa phye// sems nyid ri rab rtse mo'i steng // pad 'dab brgyad pa'i ge sar la// hUM las sems nyid gtad par bya// dpal ldan nag po'i 'pho ba ni// d+ha ma d+hu ma bdag gis smras// rnal 'byor gang zhig 'grub 'gyur na// nam mkhar thim 'gyur the tshom med// ka phreng bsgom pa'i lam zhes bya ba slob dpon d+ha ma d+hu mas mdzad pa rdzogs so// 