@##// dpal rdo rje rnam par 'joms pa la phyag 'tshal lo// mi bzad gdon gyis nyen pa'i sems can la phan thogs par 'dod pa'i sgrub pa po dam tshig dang ldan pas/ klu chen po brgyad mchod par 'dod pa'i dkyil 'khor snga ma bzhin du bzhengs la ral gri dang / mda' rnams kyis mtha' ma bskor la/ dbus su gtso bo'i bum pa btsugs la/ gzungs thag gis gdags/ pad+ma'i 'dab ma rnams kyi steng du klu so so'i gzugs brnyan bkod pa dang / so so'i gtor ma dkar gsum mngar gsum dang / rtsi sman sna tshogs pa dang ldan par yang bsham mo// dkon mchog dang klu rnams mchod pa'i lha bshos dang / mar me la sogs pa mchod pa'i bye brag ci 'byor pa rnams bsham mo// phyogs skyong dang bgegs rnams la gtor ma bsham zhing gtang ngo // de nas klu chen po rnams so so'i gnas su spyan drang ba ni/ hUM rgya mtsho yangs pa'i dkyil 'khor nas// mtha' yas 'jog po karko Ta// u li ka dang nor rgyas dang // pad+ma dang ni ba su na// klu chen brgyad po 'khor dang bcas// btsun mo rnams kyis mgul nas 'khyud// yab yum sras dang bcas pa rnams// 'dir gshegs spyan 'dren mchod par 'bul/ oM phuHswA hA/ sa ma yA/ de nas bstod cing gtor ma dbul ba ni/ hUM shar phyogs klu rgyal mtha' yas ni// sku mdog ser la 'od zer 'bar// phyag mtshan pad+ma zhags pa bsnams// spyi gtsug yid bzhin nor bu dang // sbrul mgo bdun gyi gdengs ka can// sbrul dang rin chen rgyan gyis brgyan// de la mchod cing bstod par bgyi hUM// lho phyogs klu rgyal 'jog po ni// zhal gcig phyag gnyis ro smad sbrul// sku mdog dkar la 'od zer 'bar// phyag mtshan pad+ma zhags pa bsnams// spyi gtsug yid bzhin nor bu dang // sbrul mgo bdun gyi gdengs ka can// sbrul dang rin chen rgyan gyis brgyan// de la mchod cing bstod par bgyi// nub phyogs klu dbang karko Ta/ zhal gcig phyag gnyis ro smad sbrul// sku mdog dmar la 'od zer 'bar// phyag mtshan pad+ma zhags pa bsnams// spyi gtsug yid bzhin nor bu dang // sbrul mgo bdun gyi gdengs ka can// sbrul dang rin chen rgyan kyis brgyan// de la mchod cing bstod par bgyi// byang phyogs klu rgyal u li ka / zhal gcig phyag gnyis ro smad sbrul// sku mdog dmar skya 'od zer 'bar// phyag mtshan pad+ma zhags pa bsnams// spyi gtsug yid bzhin nor bu dang // sbrul mgo bdun gyi gdengs ka can// sbrul dang rin chen rgyan gyis brgyan// de la mchod cing bstod par bgyi// shar lhor klu rgyal nor rgyas ni// zhal gcig phyag gnyis ro smad sbrul// sku mdog ser skya 'od zer 'bar// phyag mtshan pad+ma zhags pa bsnams// spyi gtsug yid bzhin nor bu dang // sbrul mgo bdun gyi gdengs ka can// sbrul dang rin chen rgyan gyis brgyan// de la mchod cing bstod par bgyi// lho nub klu rgyal dung skyong ni// zhal gcig phyag gnyis ro smad sbrul// sku mdog ser la 'od zer 'bar// phyag mtshan pad+ma zhags pa bsnams// spyi gtsug yid bzhin nor bu dang // sbrul mgo bdun gyi gdengs ka can// sbrul dang rin chen rgyan gyis brgyan// de la mchod cing bstod par bgyi// nub byang klu rgyal pad+ma ni// zhal gcig phyag gnyis ro smad sprul// sku mdog sngo skya 'od zer 'bar// phyag mtshan pad+ma zhags pa bsnams// spyi gtsug yid bzhin nor bu dang // sbrul mgo bdun gyi gdengs ka can// sbrul dang rin chen rgyan gyis brgyan// de la mchod cing bstod par bgyi// byang shar klu rgyal ba ra Na// zhal gcig phyag gnyis ro smad sbrul// sku mdog dmar sngo 'od zer 'bar// phyag mtshan pad+ma zhags pa bsnams// spyi gtsug yid bzhin nor bu dang // sbrul mgo bdun gyi gdengs ka can// sbrul dang rin chen rgyan kyis brgyan// de la mchod cing bstod par bgyi// so so'i yum kyi sku mdog ni// rang rang yab dang mthun pa la// rin chen phreng ba'i do shal can// g.yas g.yon yab kyi mgul nas 'khyud// kha rlangs dug tu 'khyil bar byed// de la mchod cing bstod par bgyi// de dag so so'i sras rnams ni// sku mdog 'di 'dra ma nges te// mdzes shing sdu gu 'od 'bar ba// la la chu srin kha nas 'byung // de bzhin sbrul dang sbal pa dang // chu glang chu rta kha nas 'byung // sna tshogs 'gyur ba'i gzugs rnams la// mchod pa 'bul zhing bstod par bgyid// gzhan yang klu bran 'bum gyi tshogs// byol song gzugs brnyan sna tshogs ston// 'dab chags tshogs dang ltos 'gro dang // rkang mangs dang ni rkang med dang // sdig srin gzugs brnyan ston pa la// mchod cing bstod nas gtor ma 'bul// bdag gi las kyi 'bras bu rnams// ji ltar 'dod pa ji bzhin du// khyed kyis 'dod don grub par mdzod// ces klu brgyad kyi snying po brgya rtsa bzlas la gtor ma gtong zhing snying po rgyas bsdus kyi bum pa'i chus khrus bya'o// de nas dkyil 'khor bsdu zhing bkra shis gsol lo// klu chen po brgyad mchod pas mi bzad pa'i nad yams drag po las thar bar byed pa/ dpal mar me mdzad bzang pos mdzad pa rdzogs so// 