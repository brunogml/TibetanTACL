@##// rgya gar skad du/ bi Sha ni bar+NaM b+ha ba na naM kra maM nA ma/ bod skad du/ dug sel bsgom pa'i rim pa zhes bya ba/ byang chub sems dpa' rnams la phyag 'tshal lo// phyi dang nang gi dug bzhi'i rtsa ba ni// sems can rnams kyi srog gcod 'khyam pa'i rgyu// de rnams sel thabs zhal nas zhal brgyud pa// a raM bdag gis sgom lugs bshad// thog mar nang gi dug sel bzhi rnams la// zhe sdang gnyen po bdag gzhan grub med la// chags ba'i gnyen ngo mi gtsang rang lus sman// nga rgyal gnyen po 'di dag mi rtag pa// phrag dog 'dus pa'i nad ni spang byas nas// gti mug gnyen po bla la lha nyid dang // rnal 'byor tshad med bzhi ni bsgom par bya// de yis bdag gzhan nad sel nad med 'grub// phyi ltar tshad med 'bras bu rang snying dbus// tha yig dkar bo ba tshan lnga pas brgyan// ye shes bya khyung phyag rdor snying por ldan// bdud kyi gdan la haM sa'i bya khyung ste// hUM 'byung sna tshogs gser gyi gshog pa can// dbu skra bcas pa'i khyung zhal dmar po ste// rwa gnyis nyi zla'i thig le dag gis brgyan// pus mo se ral brang dang lte ba dkar// 'jigs byed klu rgyal rnams kyis brgyan pa bsgom// zhal nas haM sa'i bdud rtsi dkar ser 'dzag // ha phus zhal nas dug gi rlangs pa 'thul// de ltar bsgoms shing sngags kyi glu nyid blang // oM a ra ha T+Ta g+ha'i dza'i// g+ho sa'i phyag ka ra'i// b+hi su na sa'i/ tu hi b+hi tu ka ba laM/ tig khu b+hi sa na'i/ b+hi sa b+hi Na NaM/ ne sa su ma sa Ne/ a b+ha ru ha b+hu N+ya/ b+han+ti b+hu ye sa la ye/ b+ha bi se na/ ki d+hita thi/ e laR+Wa bi la Da Na/ a tha ka'i/ tsan d+he tsa na d+ha b+hi sa Na/ u pa ri d+ha haM/ a tha ka'i kar/ hriM dzriM b+h+raMh+ma/ ts+tshe/ hriM dzIM yaM/ a sa pa yi NaM me/ dzaM g+ha li/ b+hi saM kha mi/ b+hi saM pi waM mi/ le ba NaM/ ma dzAM NaM ka ro yi/ dz+h+waM b+he khaM/ b+hi se Na ba b+ha'i/ ti naM b+he la/ e a i/ hi hi/ r-i r-i/ sid+d+ha dzaM ga li/ ra ha r-i rak+Shi dza yi swA hA/ dug gis zin pa'am/ sbrul gyis rmugs pa la/ rna bar glu len chur bzlas byin pa yis// skad cig gcig la dug nad sel bar 'gyur// da ni bskyed rim rdzogs rim 'di ltar bsgom// bde chen nam mkhar saM ste haM yig gis// zla ba'i thig le dkar la gangs ltar bsil// nam mkha'i dbyings nas bdud rtsi'i 'od zer ni// dkar ser 'dzags te khong stong lus 'di dag // rkang la zhugs pa'i phyi nang dug rnams ni// rdzogs pa'i rim pas sel 'gyur the tshom med// zla tshes dkar po thig les brgyan pa ni// sems nyid bdud rtsi dbus su dkar dmar ltar// snying pa'i kha sbyor pad dbus sbyong byed na// de yis phyi nang dug sel byang chub bsgrub// phyi yi dug rnams sel ba'i sman sbyor ni// mtshan mo'i sman ni srang gcig 'o mar bskol// dug zin rnams la btang bas dug 'dren no// mtshan mo la ma dang sbrul mig thang bskol te// lo dug sbyar dug rnams ni sel 'gyur ro// rig pa 'di ni ras la lan bdun bzlas// dug can nad pa de yis bkab byas nas// de nas chu yi snod la rkang lag bcug // sngags 'di bzlas shing bra ba cing gdab// oM na ma sha ba ra naM/ sha ba ri kum ra ka naM// khu khu ri/ sa ra sa ra/ pa tre pra b+hi shud+d+ha/ g+ha raM swA hA/ de ltar bzlas shing byang chub sems bsgom mo// gdams ngag 'di bstan dge ba'i rtsa ba 'dis// gang thob de yis 'gro drug sems can thams cad kyi// nyon mongs sgrib pa dag cing byang chub sems// dri med mkha' ltar phyag rgya chen po thob par shog // dug sel bsgom pa'i rim pa zhes bya ba slob dpon a rang gis mdzad pa rdzogs so// 