@##// rgya gar skad du/ Ar+ya badzra bi dA ra Na nA ma d+hA ra Ni ba liM bi d+hi kra ma nA ma/ bod skad du/ 'phags pa rdo rje rnam par 'joms pa zhes bya ba'i gzungs kyi gtor ma'i cho ga'i rim pa zhes bya ba/ 'phags pa 'jam dpal la phyag 'tshal lo// don rnams ma lus rab mdzad pa'i// rdo rje rnam 'joms phyag 'tshal te// rnal 'byor kun la phan bskyed pa'i// gtor ma'i cho ga mdor bsdus bshad// bar chad zhi dang tshogs bsags dang // 'dod pa thams cad rab bsgrub phyir// zla ba zhag dang thun mtshams la// yo byad ci 'byor gtor ma gtang // gtor ma'i cho ga rgyas pa ni// blang byas g.yo yig gsum ltar byas// rnal 'byor don phyir bsdus pa 'di// bdag byas cho gas kun la 'gro// de bas so so'i lha tshogs dang // zhi sogs gang 'dod lha tshogs bsgyur// mdun du maN+Dal legs byas te// phyogs skyong bgegs la me tog dbul// rgyal la sogs pa de bzhin te// khri stengs rin chen snod gtsang ma// 'bras chan khur ba sha sogs pa'i// gtor ma gsum mam gcig dag ste// mchod yon mchod lnga bcas pa'o// sngags pa khrus byas gos gtsang gyon// yi dam lhar gnas bgegs bsal nas// yang snying gis sam yig gsum gyis// bdud rtsir byin rlabs nam mkha' mdzod// de yi sngags dang phyag rgya spel// de nas dgug byed phyag rgya dang // dzaHzhes pa yis phyogs skyong bgegs// bkra shis lha mo bcas te dgug // me tog stan la rab bzhag nas// yum gyi rgyas gdab dam tshig bstan// bsang gtor mchod yon mchod lnga dbul// de las lag g.yas snying gar gtad// g.yon pa rtse gsum gtor mar bstan// se gol brdab cing sngags 'dis dbul// oM badzra AHhUM a kA ro mu khaM sarba d+harmA NAM A d+ya nut+pan+na twA ta da sha di ka lo ka pA la d+h+r-ika / sarba big+h+nAM/ maM ga la de wI aSh+Ta sa pa ri bA ra ba lIM pU dza khA hi/ ma ma sarba kar+m+mA sA d+ha ya hUM hUM hUM/ lan gsum brjod la gtor ma de// bdud rtsi 'dod yon lnga ldan par// rdo rje zhal du rang sngags kyis// drangs pas sbyin pa gnyis rdzogs bsam// sbyin pa gnyis rdzogs tshigs bcad brjod// dbang po rdo rje 'chang sogs kyis// phyogs skyong dag la bstod pa bya// bgegs la bka' bsgo lha mo la// bkra shis gsol gdab kun la yang // zhi ba la sogs gang 'dod zhu// mchod pas mchod de se gol sgra// yi ge brgya pa muHbcas pas// bzod gsol rang gnas gshegs su gsol// gtor ma thag ring gnas bcas bzhag // dri ma ma yal 'byung po mnyes// de bas khyi bya dag la min// 'di ni gang 'dod las 'grub ste// rang gi las zhes gsungs pas na// 'bad de sgrub pa kun zhugs pa'i// rnal 'byor ba yis gus byas na// dngos grub rnam gnyis grogs su 'gyur// sangs rgyas gsang ba bdag gis ni// 'jam dpal go chas gsol btab nas// gtor ma'i rim pa bsdus pa yis// dge bas kun kyang grol bar shog // 'phags pa rdo rje rnam par 'joms pa zhes bya ba'i gzungs kyi gtor ma'i cho ga'i rim pa slob dpon chen po sangs rgyas gsang bas mdzad pa rdzogs so// // rgya gar gyi mkhan po de nyid dang / lo tsA ba dpa' many+dzu shrI warmas bsgyur ba'o// 