dpal rdo rje rnam par 'joms pa la phyag 'tshal lo// klu chen po rnams kyi sprin dral du ba'i cho ga bsgrub par 'dod pas bdag nyid rdo rje rnam par 'joms pa dmar por bsgyur la snying po bsdus pa'i sngags bzlas te/ yungs kar la klu chen po rnams kyi yid bzhin gyi nor bur dmigs te/ nam mkha' la gtor bas klu rnams kyi snying ga nas phuHzhes pa'i yi ge grangs med pa 'phros pas sprin gyi tshogs rnam par bshigs te/ nam mkha' rang dwangs su song bar dmigs so/ bdag nyid rdo rje chen po'i nga rgyal dang ldan pas sdigs mdzub bsgrengs te/ khro bo'i sdang mig bzlog la sngags zlos shing mdzub ris bya/ kha nas me'i 'od zer dpag tu med pa 'phros pas bar snang thams cad me dpung gis khengs par dmigs so// gang bsrung ba'i phyogs su phur bu la khro bo bcur dmigs la gdab bo// sems can bsrung ba'i las sprin dral ba'i 'byung ba gcod byed ces bya ba/ dpal mar me mdzad bzang pos mdzad pa rdzogs so// 