@#// 'phags pa spyan ras gzigs dbang phyug la phyag 'tshal lo// bdag gi lus la lhag par chags// nad ni rnam pa mang ldan pa'am// yang na bsod nams tshogs don gnyer// des ni lus sbyin cho ga brtsam// re zhig longs spyod dang lus la rmi lam dang sgyu ma lta bur rtogs shing 'du byed thams cad dri za'i grong khyer ram/ mtshon cha'i sbyor ba lta bur yongs su shes pas/ thog ma kho nar mchod pa rnams kyi mchog tu gyur pa ni/ rnal 'byor gyi lus nye bar sbyin pa 'di'o// de nas yang rang nyid bcom ldan 'das 'phags pa spyan ras gzigs rnam par dkar ba 'od zer bcu drug gi rnam pa can du bsgom par bya'o// de'i thugs ni hrIHkun da lta bu'o// de las byung ba'i 'od zer 'bar ba'i gzi brjid kyis gdug pa can 'dul ba'o// lte bar ri dmar po las skyes pa'i me'i phreng ba gsal byed kyi 'khor lo can no// de bzhin du thugs kar yang a dkar po las skyes pa'i dbyangs kyi 'khor lo yang ngo // mi dang lha dbang klu rgyal gyi// mgo gsum spyed pu'i steng du ni// lha yi smin mtshams las byung ba'i// pha ti ka yi gri gug gis// bdag gi thod phyed bcad nas ni// phru ba'i tshul du dgab par bya// lha yi lte dbus raM yig las// me lce bskyod pa sbar bar bya// de yi nang du bdag nyid lus// gcer bu tsog krung 'dug pa yin// gnas gsum yi ge gsum bsams la// khu ba dmar pos bzhu bar bya// 'bru gsum lan gsum brjod pa yis// dag par byas dang bdud rtsir bya// phun tshogs dgyes pa'i rgyu bsams te// thugs ka'i hrIHlas bdud rtsi dgug // dam tshig ye shes 'dres gyur pa// rdo rje kha phye'i phyag rgya dang // oM AHbadzra kA ya shud+d+ha bi shud+d+hA kA ro mu khaM a mr-i ta swa b+hA wa ma hA ba liM ta pU dza me g+ha sa mu dra s+pha ra Na sa ma ye hUM kha kha khA hi khA hI/ sarba satwA r+tha hoH/ sngags 'dis lan gsum bar du dbul// mgron gsum rnal 'byor cho gas so// rnal 'byor gyi dbang phyug chen po shrI mai tri'i gdams pa/ lus sbyin pa'i cho ga rdzogs so// 