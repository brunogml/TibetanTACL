@#// 'phags pa spyan ras gzigs pha rol rnam par gnon pa la phyag 'tshal lo// glang chen lpags bsnams bcu drug phyed phyed gdong pa can// rdo rje ral gri 'khor lo mda' thogs de bzhin g.yon// dril bu sdigs mdzub kha T+wAM gzhu 'dzin rngam pa'i sku// gtum chen zhabs brgyad bgegs brgyad mgo mnan rgyal gyur cig // 'jig rten thams cad bsrung ba'i phyir// pha rol rnam gnon mthing ga drag // gdug pa kun gyis sku brgyan pa// me dpung rab 'bar dpa' bo bsgoms// snying rje khros pas sku bsgyur la// dus gsum sangs rgyas cod pan 'chang // rus pa'i gdugs phub 'brug sgra sgrogs// 'khor gnyis kyis ni las byed pa'o// oM AHhrIHma hA kA ru Ni ka tsaN+Da ma hA ro Sha Ni b+ha ya ha ra Ne rak+Sha ba ra NaM gub ti pa re bi dze swA hA/ gcan gzan drag po rnams kyi mche ba dang sder mo'i rtse mo la ni rgod dang rgyal po'i khrag gam son mo'i chus byugs la rig pa brgya bzlas la dpung par bcing ngo // 'jigs skyob khro bo drag shul che// mdun nas 'gro zhing chom rkun gsod// dga' byed drag po phag khrid pa// phyi bzhin rjes 'brang mi 'jigs sbyin// ji srid ya nga'i lam bskyab nas// spyod yul phyin par gyur pa na// gnyis 'dus mgon po rgyan med zhi// sku gzugs rnam pas mchod pas mnyes// sna tshogs 'jigs pas ya nga nyam thag dang // gang yang pha rol dregs pas btul byas nas// go 'phang mchog 'dir dngos grub sbyin 'dod pa// rgyal ras bzang la grogs mchog 'dir 'gyur ro// khro dang nga rgyal mang ba dang // sred pas zang zing don gnyer ba// da ni gus par gyur na yang // cho ga 'di las ring bar byed// chom rkun bcing ba rdzogs so// 