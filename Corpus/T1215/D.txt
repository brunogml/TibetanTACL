@##// rgya gar skad du/ ta thA tA dr-iSh+Ti nA ma/ bod skad du/ de bzhin nyid kyi lta ba zhes bya ba/ de bzhin gshegs pa rnams la phyag 'tshal lo// de bzhin nyid kyi shing drung la// rtsa ba yal ga dmigs pa med// me tog 'bras bu rtag tu 'byin// kye ma shing 'di ngo mtshar ltos// sa bon myu gu med pa yi// 'bras bu dpag tu med pa 'byung // de yi rang bzhin ji lta bu// nam mkha' chad par bcug nas ni// khu tshur dag gis gcog pa bzhin// shing de gcog pa de dang 'dra// rtsa ba dag kyang yod 'gyur la// yal ga dag kyang yod pa yi// shing gis nam mkha' khyab par snang // kye ma ltos dang 'di dag la// nam mkha' khyab pa ngo mtshar che// kye ma shing 'di ngo mtshar ltos// sa bon myu gu med pa yi// 'bras bu dpag tu med pa 'byung // de bzhin nyid kyi shing 'di yi// mtshan nyid khyod kyis rtogs pa med// bdag gis bstan par rtogs par 'gyur// d+ha ri pa ni smra bar byed// 'di la le lo byas pa yis// mtha' ru phyin par ma gyur bas// bar du phung bar ma byed cig // kye ma shing 'di ngo mtshar ltos// sa bon myu gu med pa yi// 'bras bu dpag tu med pa 'byung // de bzhin nyid kyi lta ba zhes bya ba slob dpon dA ri ka pas mdzad pa rdzogs so// 