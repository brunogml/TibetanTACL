@##// rgya gar skad du/ shrIs ha dza saM bar swa ti Sh+Ta naMnA ma/ bod skad du/ dpal lhan cig skyes pa bde ba'i mchog // bdag byin gyis brlabs zhes bya ba/ he ru ka la phyag 'tshal lo// rnal 'byor rnam gsum zhes bya ste// byin gyis brlab dang rang rtags dang // rdzogs pa'i gzugs brnyan bsam med do// sna tshogs gzugs can yid du 'ong // yid bzhin nor bu'i gzugs 'chang ma// zin na dngos grub chen po 'byung // chos bshad nas ni dbang du bya// yang na ri ba'i rin gyis slu// shin tu gsang ba'i sgrub pa pos// dbang gis yongs su smon pa dang // lha ltar bltas la dngos grub blang // me long nang gi gzugs brnyan ltar// gsal la 'dzin med bde ba'i sku// nyi shu rtsa lnga yum rnams rdzogs// bltas dang dgod dang 'khrig pa yis// mkha' sbyor bde ba'i pho brang du// dbang gi rgyal pos gar byas pas// dpa' bo rnal 'byor ma kun dgyes// dpa' bo mkha' 'gro dgyes pa'i glu// a dang haM gi sgra brjod pas// tshangs pa'i ri bo rtse nas nyil// rgya mtsho'i wu ba bltams pa dang // gnas pa bzhi yi rim pa yis// rdo rje sems dpa' rang nyid 'gyur// dbang phyug dam pa'i gsang gtam 'dis// nam mkha' rdo rje grong du 'jug // bde chen dag pa'i zhing khams mthong // thams cad lhan cig skyes pa'i sku// shes rab rdo rje rnal 'byor ma// gnyis med bde ba'i rnam pa can// ma ning zhes byar brjod pa ste// kha cig zung 'jug ces byar brjod// sgrib pa dang bral chos sku 'dir// raN+ta la sogs byang sems rnams// rten dang brten pa'i mtshan nyid kyi// dkyil 'khor thams cad 'di nyid do// dpal lhan cig skyes pa'i sgrub thams bdag byin gyis brlab pa zhes bya ba/ rgyal po an+d+ri b+hU ti 'bring pos mdzad pa/ rje mi nyag chen pos bsgyur ba rdzogs so// 