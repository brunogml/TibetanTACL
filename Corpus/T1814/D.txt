@##// dpal rdo rje can la phyag 'tshal lo// lha ma yin gyi gdon las thar bar 'dod pas/ sngon du dus dang mtshan nyid shes par bya'o// gzi brjid che/ lus che la yon tan can la lha ma yin gyi gdon tshes lnga la 'jug go// zhugs pa'i mtshan ma ni ngu zhing res dgod/ res so 'debs par byed/ skyug par byed/ rgod pa drag por byed do// de las thar ba'i thabs ni gtor ma ni spos dang / me tog sna tshogs pa'i phreng ba dang / pad+ma dang / ut+pal dmar po'i 'dab ma dang / sha btsos pa dang / rjen pa dang / sngags pas gtsang sbra byas te/ nub phyogs su gtor ma sbyin no// de nas nad pa khrus byas la 'bras bu gsum dang tsha ba gsum dang pu shel tse dang / rtsa ba lnga rnams cha bsnyams la mar phul bzhi dang ba'i gcin phul bzhi me chung bas dal gyis btso'o// de nas khrus byas dal gyis btab pa snga ma bzhin du byas la/ lha ma yin gyi gdon las thar bar nges so// slob dpon ye shes rdo rjes mdzad pa rdzogs so// 