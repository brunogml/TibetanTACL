@##// rgya gar skad du/ kri ya saM gra ha nA ma/ bod skad du/ bya ba bsdus pa zhes bya ba/ dpal rdo rje sems dpa' la phyag 'tshal lo// 'gro mgon rdo rje sems btud nas// slob ma dam pas bskul dbang las// gzhung chen dam pa'i man ngag las// 'di ni bdag gis brtsam par bya// bsnyen pa la sogs sa sbyang ba ni yongs su gzung ba dang / rtsig rmang yang dag gzhan dang shing gi las rnams dang // lha ni rab tu gnas dang de bzhin gaN+DI dang // rgyal mtshan gzugs dang de bzhin bya ba'i lha rnams la// bla ma slob ma brtag pa dang // bla ma gsol btab de nas ni// bla mas sngags dang bsnyen pa bya// de nas sa ni yongs su brtag // de la gtsug lag khang la sogs pa bzhengs par 'dod pa'i sbyin bdag gis dang po slob dpon yongs su brtag par bya ste/ gang zhig sems can rnams la snying rje bral ba dang / gzhan gyi tshul 'byed pa dang / sems can rnams la zhe sdang dang // ngan shes kyi khengs pa dang / shin tu chags pa dang / shin tu myos shing bag med pa dang / bdag la bstod pa dang / gzhan gyi skyon brjod pa'i slob dpon de yongs su spang bar bya'o// bla mas kyang rnam pa de lta bu'i slob ma yongs su spang bar bya'o// gang yang dad dang shes rab snying rje ldan pa dang // khro med brtson 'grus ldan zhing sems can slu ba yang // rnam pa de bzhin rigs par bla mas yongs su brtag // de la'ang slob ma'i rjes su mthun par bla mas bsgrub// gang yang dad pa dang shes rab dang brtse ba dang ldan pa dang / lung du ston pa dang / snyan dngags dang sdeb sbyor gyi bkod pa dang / rtsis kyi bstan bcos rab tu rig pa gtam brjod pa la rab tu mkhas pa sna tshogs pa'i ri mo dang / sna tshogs pa'i yul skad dang / rin po che dang gser dang skyes pa dang bud med dang / glang po che dang rta rnams kyi mtshan nyid yang dag par rig pa dang / spos sbyor dang glu dang rol mo dang sna tshogs pa'i mtshon cha dang / sman dang mig 'phrul dang / khams smra ba dang tshad kyi bstan bcos shes pa dang / glu la sogs pa la mkhas pa dang / sen mo breg pa la sogs pa'i bzo rig pa dang / 'dod pa'i bstan bcos dang / shes rab dang nus par ldan pa/ mkhas shing smra ba'i spobs pa can sgrub pa dang ldan pa rtag tu spro zhing nyon mongs pa bzod pa/ bla ma dang rnal 'byor ma dang dam tshig dang dkon mchog gsum la sogs pa rnams la gus pa dang ldan pa/ pha rol tu phyin pa bcu la chags shing 'jigs pa dang / skyug bro ba dang / 'tsher ngo dang bral ba'o// rab tu gnas pa'i dkyil 'khor 'dri ba dang / las sna tshogs bskyang ba la mkhas pa/ bla ma'i bka' mchog tu yongs su bskyang ba de bla ma'i bka' dang bde gshegs bka' las 'das pa dang // spun la khro dang nyes pa sgrogs pa dang // sems can byams pa spangs dang byang chub sems spangs dang // dam chos smod dang gsang sgrogs phung po nyon mongs dang // theg chen the tshom za dang sdug la byams pa dang // bde sdug chos la rtog cing dad can sems sun 'byin/ dam chos rnyed pa mi rten bud med kun smod pa// rtsa ba'i ltung bral de ni slob dpon bzang po yin// rnam pa de lta bu'i yon tan kun gyis brgyan cing skyon thams cad dang bral bas dkyil 'khor 'dri ba na dang por rnal 'byor pas dge ba'i nyi ma dang skar ma la sogs pa la khang par zhugs te mdun du maN+Dal byas la/ ji ltar nus pa'i yon phul nas snyim pa thal mo sbyar te gsol ba gdab par bya'o// slob dpon dgongs su gsol/ bdag dge bsnyen che ge mo zhes bgyi ba gtsug lag khang la sogs pa bzhengs par 'dod pas de'i phyir bde bar gshegs pa'i gsung rab mtha' dag rtogs pa khyod kyis bdag la gnang bar mdzod cig ces pa 'dis slob dpon la sbyin bdag gis lan gsum du gsol ba gdab par bya'o// de nas brtsams nas slob dpon gyis tshogs bsags pa'i khyed du sngon du bsnyen pa bya'o// de skad du yang // sngon du bsnyen pa tshogs bsags dang // bgegs rnams rnam par gzhom par bya// thams cad mkhyen pa'i lam shes ni// bsnyen pa med pas 'grub mi 'gyur// zhes so// de nas 'khor lo'i gtso bo'i sngags 'bum bzlas pa bya'o// yang na rang gi yi dam lha'i sngags lan 'bum bzlas so// dkyil 'khor pa rnams kyi so so'i khri bzlas pa bya'o// de la dge ba'i nyi ma dang gza' la sogs pa la mchod pa sngon du 'gro bas sa yongs su brtag par bya'o// gal te mi 'dod pa'i shing la sogs pa dang ldan pa'i sa gzhi ni de 'dir yongs su spang bar bya'o// de nas yang sa gzhi gang zhig gi shar la sogs pa'i phyogs rnams su rim pas a shwat+tha dang ardzu na dang / p+lak+Sha dang / pa lA sha dang / n+ya gro d+ha dang / sha ma lI dang / ba ku la dang / u dum+bA ra dang / tsher ma can gyi shing rnams ni bu dang bud med dang / nor rnams rnam par bral ba dang / dgra'i 'jigs pa dang / yo byad nyams pa dang / 'khor yongs su nyams pa dang / so ba la sogs pa'i 'bru rnam par nyams pa ster bar 'gyur ba de rnams spang ngo zhes te/ de skad du yang // dbang por n+ya gro d+ha dgod u dum+bA ra de bzhin du/ gshin rjer dgod cing a shwat+tha ni nub tu dgod/ p+lak+Sha byang phyogs shin tu dge mthar bya/ 'di ni zlos pas log par yang ni gnas par 'gyur// zhes so// yang sa gzhi gang zhig dbyug pa dang / shing rta thA ka Da dang / 'khrab blo dang / lto 'gro dang / rus sbal dang / gzhu dang mgo che ba dang / rnga murdza dang / zur gsum/ rlung yab kyi rnam pa dang / kyog po dang / 'od dang mi mnyam par 'bab pa de rnams ni nges par phyugs dang / nor dang 'bru zad pa dang / mig nad dang / bcing bas 'tshir ra dang / chom rkun dang me'i 'jigs pa'i phyir dang / bud med nyams pa dang / mi'i bdag po'i 'jigs pa dang / longs spyod nyams pa dang dbul po dang / mya ngan dang / nyes pa ster bar 'gyur ba rnams so// gang yang me dang gshin rje dang / srin po dang / chu dang / rlung gi phyogs rnams su bo ba'i nyes pas ltung ba dang / nad dang dbul ba dang / dgra yis 'joms par 'gyur ba'i sa'i rang bzhin rnams so// yang sa gang khyi dang ce sbyang dang rnga mo rnams snod bcom pa'i dgra dang mi dge ba ster bar 'gyur ba rnams dang / zhag dang mar khu dang / tshwa sna dang / bya'i dri ma dang / mi 'dod pa'i 'bras bu ster ba'i sa gzhi rnams dang / gnod sbyin gyi gnas dang / dur khrod dang / ltos 'gro'i tshang nag po'i sa rnams spang bar bya'o// gang du klu'i mtsho dang / lha ma yin la sogs pa'i gnas dang / lha'i gnas rnams yod pa'i sa gzhi de yang mi dge ba'o// gang yang phyogs dang phyogs mtshams gang dang gang la yang tsher ma'i shing dang / 'khri shing dang / tshang tshing dang / shing klu skam yod pa'i sa gzhi de yang mi shis pa'o zhes so// de nas dge ba'i mtshan nyid rnams ni sa gzhi gang zhig dga' ba dang / stan bzang po dang / yangs pa dang / zlum po dang / gru bzhi rnams so// de rnams ni bya ba'i don dang / dngos grub rab tu ster ba dang / blo gros 'phel ba dang / nor dang 'bru rnams 'phel bar 'gyur ro// yang gang la shar dang / byang dang / dbang ldan gyi phyogs rnams gzhol bar gyur pa de nas dpal dang bde bar byed par 'gyur ro// gang la yang ro ldan byang phyogs kyi cha la rdzing bu mchog la me tog dkar po dang dmar po dang / pad+ma'i tshogs kyis brgyan pa/ ut+pal sngon po shin tu mang po dang ku mu ta dang / dri bzangs la sogs pa'i me tog rnams kyis 'khrigs pa/ khyad par du 'phags pa sna tshogs pa'i bya'i tshogs kyis gang ba/ nya dang rus sbal la sogs pas yongs su gang ba/ rtag tu rtswa sngon po ldan pa'o zhes so// shar phyogs kyi cha la a mra dang / dzam+bu dang / ka dam pa'i ljon shing yod pa'o// de la de bzhin du bar du dzA ba ban+du kA ma la sogs pa'i me tog shing ji snyed pa zhes so// de bzhin du lho phyogs su skyes bu nA ga dang / nA ga ge sar dang / bi ra dA ta dang / tsam pa ka dang / a sho ka dang / khyad par du ba ku la'i shing yod pa'o// de'i bar du dzA ti dang / ku mu ta dang / sna ma dang / dri bzang po'i shing rnams so// me tog dkar po'i shing ji snyed pa rnams rab tu shis so// de bzhin du nub phyogs su a shwat+tha dang / u dum+bA ra dang / ba kul dang / pa na sa'i shing rnams yod pa 'o ma can gyi shing ji snyed pa de rnams thams cad nub kyi phyogs su rab tu shis so// de'i bar du me tog nag po'i shing rnams shis so// gzhan yang spyir pi wang dang / gling bu dang / khyu mchog dang / rnga'i sgra dang ldan pa ni phun sum tshogs par byed pa'i sa gzhi'o// bye brag tu rigs dang mthun pa sna tshogs pas gang ba gzung ngo // 'di lta ste/ kha dog dkar po dang zho dang 'o ma dang / mar la sogs pa dri zhim po dang / ro mngar ba rnams ni bram ze rnams kyi 'os so// kha dog dmar ba dang sna ma'i me tog dang / pad+ma dang / ut+pal dang / tsam pa ka dang / nA ga ge sar la sogs pa'i dri rnams dang / ro bska ba ni rgyal rigs rnams kyi'o// kha dog ser po dang chang dang glang po'i chang gi dri rnams dang ro skyur ba ni rje'u rigs rnams kyi'o// kha dog nag po dang dri med pa dang ro tsha ba dang / kha ba ni dmangs rigs rnams kyi'o// sa khru gang tshad tsam brkos nas de yis de bzhin du dgang bar bya ste/ dma' ba dang lhag pa dang mnyam pa gang du gnas pa de'i dman pa dang mchog dang bar ma rnams so// yang na khru do'i tshad gru bzhir dong brkos te de'i dbus su maN+Dal byas nas shar gyi phyogs su me tog dkar po gzhag par bya'o// de bzhin du nub dang byang dang gshin rje'i phyogs su dmar po dang sngon po dang ser po'i me tog rnams gzhag par bya ste/ gang ma skams pa de ni de'i 'os su 'gyur ro// de la de bzhin du dong de'i shar la sogs pa'i phyogs su bum pa so ma btang ba'i steng du so btang ba'i kham phor rnams su dkar po la sogs pa'i rim pas ba'i mar gyis mar me rab tu spar nas yongs su brtag par bya'o// de la dkar po la sogs pa'i rim pas gang rab tu 'bar ba de'i sa de bram ze la sogs pa rnams kyi 'os so// de bzhin du dmar po dang ser po dang nag po rnams go rims ji lta ba bzhin du rgyal rigs dang rje'u rigs dang dmangs rigs kyi de'i sa gzhir 'gyur ro// de bzhin du ku sha dang sha ra dang u shi ra dang dUr ba rnams gang mang ba'i sa ni go rims bzhin du bram ze la sogs pa rnams kyi 'os so// kha cig gi 'dod pas byang na gtsang po chen po 'bab pa'i 'gram du'o zhes so// kha cig gi 'dod pas lho phyogs na 'bab pa'i 'gram du grong khyer la sogs pa'i gzhi'o zhes so de bzhin du ji skad bshad pa'i mtshan nyid dang ldan pa'i sa gzhir ma gyur na ji ltar rnyed pa'i sa gzhi rnam par sbyangs pas rang gi rigs bsgrub par byas nas yongs su gzung bar bya'o// gang du gtsug lag khang la sogs pa bzhengs par 'dod pa'i sa la/ de bzhin du sa gzhi ba'i lci ba las ba lang gi ko ba'i tshad tsam du grwa bzhi pa'i maN+Dal byas te dang po'i thun la mchod pa sngon du 'gro bas ting nge 'dzin gyi rnal 'byor dang ldan pas slob dpon mnyam par gzhag ste/ der dkon mchog gsum la mchod pa byas nas/ phyogs bcu na bzhugs pa'i 'jig rten skyong ba la sogs pa rnams la dpung pa bzang po'i tshigs su bcad pas mnyes par byas te/ pus mo g.yas pa'i lha nga sa la btsugs te thal mo sbyar nas lha la sogs pa rnams la gzhi ji snyed pa 'di stsal du gsol zhes tshigs su bcad pa 'dis zhu bar bya'o// khams gsum sa gzhi gang rnams la// chen po'i chen po gnas gyur pa// lha dang klu dang dri za dang // gnod sbyin lha ma yin la sogs// sems can kun gyi don bsgrub phyir// khyed rnams bdag la gnang bar mdzod// sa gzhi bzang po'i cha 'di ru// phun tshogs gtsug lag khang gyur pa// grags pa'i gzhi ru gyur ba dang // lus can kun gyi 'tsho phyir dang // thos bsam la sogs spel ba dang // dam pa'i chos ni rab bsgrub phyir// mchod rten la sogs bshad pa rnams// gang dang gang gis yid 'dod la// 'di yi nyes legs rnam dag phyir// bdag ni che ge mo zhes bgyi// snyan pa'i grags pa bskyed par bya// khyed rnams ko long mi 'gyur na// bdag la rmi lam la sogs brtag // dge ba'i sa gzhi bdag la stsol// zhes pa 'di lan gsum brjod par bya'o// de nas langs nas byang phyogs su phyin nas slob dpon lhor zhal mngon par phyogs te/ mdun du sa'i rang bzhin gyi snod du zla ba phyed pa'i rnam pa'i thab khung yongs su brtag par bya'o// sa nag po dang / thal ba la sogs pa ji ltar rnyed pa'i khu bas nye bar byugs te/ dur khrod kyi sol ba'i phye ma'i rdul tshon gdab ste me tog sngon po gcal du dgram par bya'o// 'jig rten gsum las rnam par rgyal ba'i nga rgyal byas nas mdun du lho phyogs kyi cha la me tog sngon po'i tshogs 'phangs te mchod yon gyi dung gi snod gzhag par bya'o// g.yon du yungs kar dang / tsha ba'i mar khu dang / khrag dang dug dang / tshwa dang / skye tshe dang / ro bsregs pa'i thal ba dang / ras bal gyi snying po dang / khar ba'i phye ma dang / rgya skyegs dang / mi'i rus pa'i phye ma dang / nim pa'i lo ma la sogs pa rnams dang / zhag dang smyo byed kyi lo ma'i khu ba bsres te nim pa dang / yongs 'du sa brtol dang / b+ha lA ta ka dang / myos byed kyi shing dang / tsher ma dang / kha ba'i shing gi rtsa ba'i cha las skyes pa rnams bzhag ste dug dang / khrag dang / mar khu bsres la rtse gnyis bcug pa'i yam shing ngo // mar dang til dang / nas dang ku sha dang me tog dang / spos rnams kyang ngo // de nas myos byed dang / nim pa dang / yongs 'du sa brtol dang / b+ha lA ta ka dang / kha ba dang / tsher ma can gyi shing skam po la lcags dang / 'khar ba dang / rdo dang / dur khrod dang / gtum po'i khyim nas byung ba'i me la me rab tu sbar bar bya'o// de la yang me 'bar ba'i dbus su hU~M sngon po las yang dag par byung ba kha dog sngon po gos sngon po can rgyan gyis brgyan pa khro zhing 'jigs su rung ba'i gzugs can zhal mche ba gtsigs pa skra dmar ser gyen du 'khyil ba mig gcig 'dzum zhing lta ba'i spyan gsum dang bzhin khro gnyer dang ldan pa'o// phyag g.yas na ral gri dang dbyug pa 'dzin pa/ g.yon na zhags pa dang spyi blugs 'dzin pa/ de lta bur gyur pa'i me'i khro bo bsgom par bya'o// de dang mtshungs pa'i ye shes kyi me lha spyan drangs la mchod yon phul nas mchod pa byas la dam tshig gi me gzhug par bya'o// de'i rjes su oM kI li kI la badzra sarba big+h+nAM kI la ya hU~M phaT/ 'dis bgegs thams cad la phur bus gdab par bya'o// oM a mr-i ta kuN+Da li/ kha kha/ khA hi khA hi/ tiSh+Tha tiSh+Tha/ ban+d+ha ban+d+ha/ ha na ha na/ da ha da ha/ gar+dz+dza gar+dz+dza/ bi s+pho Ta ya bi s+pho Ta ya/ sarba big+h+nAM bi nA ya kA nAM/ ma hA ga Na pa ti dzI bi tAn+ta ka rA ya hUM hU~M phaT/ 'dis bgegs thams cad gsad par bya'o// oM badzra yak+Sha sarba pA paM khA da ya hU~M phaT/ 'dis sdig pa thams cad bza' bar bya'o// de nas me la mar gyi dgang blugs gsum dbul lo// lag ba bus mo'i phyi ngos su byas pas so// oM kro d+ha ag+na ye dza hi kro d+ha ya hU~M phaT/ sngags 'dis sreg rdzas thams cad sbyin par bya'o// de nas me la zhal bsil phul nas de'i snying gar bgegs mthar byed bltas te/ ye shes sems dpa' spyan drangs la mchod yon la sogs pa phul la/ dam tshig sems dpa' nang du bsgom par bya'o// de nas oM AHbi g+h+nAM n+ta kr-i ta sarba pA baM da ha na hU~M/ sngags 'dis sngon bzhin du sreg rdzas sbyin par bya'o// dgang blugs gang bar phul nas gshegs su gsol lo// lhag ma rnams ni sngon ma bzhin du sbyin par bya'o// de nas zhal bsil la sogs pa phul nas/ bzod par gsol zhing gshegs su gsol lo// de nas langs nas sa phyogs gtsang sar mgo lhor phyogs te nyal bar bya'o// de la rang gi kha la lag pa g.yon pas dgab par bya ste/ sngags 'di lan gsum mam bdun nam nyi shu rtsa gcig bzlas so// oM mu tsi li swA hA/ oM mo ha ni swA hA/ oM daM tA li swA hA/ rmi lam bzang ngan gyi mtshan ma brtag par bya'o// rmi lam na mi dge ba'i mtshan ma byung ba de 'dir 'chad par 'gyur ba'i cho gas stong phrag nyi shu'i sbyin sreg gis grol bar 'gyur ro// thams cad la 'bum phrag gcig ste mdor bsdus nas bshad do// de nas bgegs med pa'i sa gzhi la snga bar langs te dam tshig la rang gi yi dam lha'i rnal 'byor dang ldan pa'i slob dpon gyis nye bar spyad pa lnga dang gtor ma dang mchod pa la sogs pa byas nas/ de nas gro ga'am dar bzang po la rtsibs brgyad pa'i 'khor lo bri bar bya'o// lte ba la maM gi yi ge bri'o// maM yig gi dbus su oM mA rI ts+yai A smin b+hU b+hA ge sarba duSh+Ta big+h+nAM bi nA ya kA nA ma ba kA Sha ma ku ru swA hA/ nang gi mu khyud la/ oM mA rI ts+yai bat+tA li ba dA li ba rA li bA rA ha mu khi sarba duSh+Ta pra duSh+Ta nAM mu khaM ban+d+ha ban+d+ha tsak+Shur s+ya b+hU b+hA gA s+ya shIn+taM ku ru swA hA/ shar gyi rtsibs la/ oM ar+k+ka ma si a s+ya b+hU da gA s+ya rak+ShaM ku ru swA hA/ lho'i rtsibs la/ oM mar+k+ka ma si a s+ya b+hU b+hA gA s+ya rak+ShaM ku ru swA hA/ nub kyi rtsibs la/ oM te dzo ma si a s+ya b+hU b+hA gA s+ya rak+ShaM ku ru swA hA/ byang gi rtsibs la/ oM ne ra ma si a s+ya b+hU b+hA gA s+ya rak+ShaM ku ru swA hA/ dbang ldan gyi rtsibs la/ oM tsi bA ra ma si a s+ya b+hU b+hA gA s+ya rak+ShaM ku ru swA hA/ rlung gi rtsibs la/ oM b+ha na ma si a s+ya b+hU b+hA gA s+ya rak+ShaM ku ru swA hA/ bden bral gyi rtsibs la/ oM gul+ma ma si a s+ya b+hU b+hA gA s+ya rak+ShaM ku ru swA hA/ me'i rtsibs la/ oM u da ya ma si a s+ya b+hU b+hA gA s+ya rak+ShaM ku ru shIn+taM ku ru puSh+TiM ku ru ba shaM ku ru swA hA/ phyi'i mu khyud la/ oM mA rI ts+yai bat+tA le/ ba dA le/ ba rA le/ ba rA hA mu khi a smin b+hU b+hA gA s+ya sarba duSh+Ta big+h+nAM mu khany+tsa k+Shu ban+d+ha ban+d+ha/ a s+ya b+hU b+hA gA s+ya shIn+taM puSh+TiM rak+ShaM ku ru swA hA/ sngags 'dis yang sbra tshil gyi ras kyis dril nas smyug ma shin tu ring mo'i rtse mo'am rgyal mtshan gyi rtse mor gzhag par bya ste gdan dang bcas pa'o// de nas sa gzhi las bgegs dang log 'dren thams cad shin tu ring du 'bros par 'gyur te slar bzlog par lta ga la 'gyur/ sa phyogs 'di ni nges par gtsug lag khang la sogs par dngos grub tu 'gyur ro zhes so// sa bsrung ba'i phyir me 'bar ba'i dbus su baM yig las chu'i dkyil 'khor ro// de'i steng du raM yig las byung ba'i bdud rtsi'i 'od zer gyi phreng ba la ral pa dang cod pan bcings shing spyan gsum pa mchod phyir thogs dkar po dang gos la sogs pas rnam par brgyan pa/ phyag g.yas pas mi 'jigs pa dang bgrang phreng bsnams pa/ g.yon pa na dbyug pa dang spyi blugs 'dzin pa/ zhi ba'i me lha dkar po rnam par bsgoms la/ ye shes kyi me spyan drang bar bya'o// n+ya gro d+ha dang / byang chub kyi shing dang / sha la'i bza' ba dang / 'bras yos dang / nas dang zho dang / 'o ma dang / tsan+dan dang / me tog dang / ku sha'i rtse mo dang / dUr ba'i rtse mos sngon bzhin du nyug par bya'o// oM pA kAg+na ye swA hA/ sngags 'dis dmar gsum dang bsres pa'i til gyis sbyin sreg stong phrag gcig bya'o// paN+Di ta chen po rigs kyi sbyin pa zhes bya bas mdzad pa'i bya ba bsdus pa las rab tu byed pa dang po'o// // lha yi rnal 'byor ldan gyur pas// sa ni mchod pa'i cho ga yis// lha ni steng du bteg byas nas// de nas sa ni sbyang bar bya// de la slob dpon gyis rang gi yi dam lha'i rnal 'byor dang ldan pas nyi ma nub pa'i dus su gzhon nu ma cig kha shar du phyogs te mchod cing bstod nas/ kye bcom ldan 'das ma dge ba dang mi dge ba gsungs shig ces bya'o// a ka pa ta tsa sa ha ba dza rnams las tshig gi dang po la smra ba de brdzun par smra bar mi 'gyur bar rjes su dpag par bya'o// de las gzhi re'u mig dgur byas la ji ltar de'i lan a yig dang por gyur na de'i nges pas shar phyogs su rkang pas lhag pa'i khru gang gi 'og na bram ze rnams kyi rus pa'o// de ma bton pa'i nyes pa ni rigs dang chung ma 'chi ba dang me'i 'jigs pa'o// tshig gi lan la ka dang por gyur na mer rgyal rigs kyi rus pa'i sel te/ rkang pa gnyis kyi lhag pa'i khru gang gi 'og tu'o// gal te de ma bton na des nad sna tshogs dang / me'i 'jigs pa dang / nor nyams pa dang / rgyal pos 'tshir ba ster bar byed par 'gyur ro// tshig gi lan la pa dang por gyur na lho phyogs na rkang pas dman pa'i khru do'i 'og na rje'u rigs kyi rus pa'o// de ma bton na phyi dang nang gi tsha ba dang nor nyams par 'gyur ro// tshig gi lan la ta dang por gyur na srin po'i phyogs na dmangs rigs kyi rus pa ste khru do'i 'og na'o// gal te de ma bton na des sna tshogs pa'i nad dang / 'tshir ba dang sreg pa'i 'jigs pa dang / khyim bdag 'chi bar 'gyur ro// tshig gi lan la tsa dang por gyur na chu bdag gi phyogs na bram ze'i rus pa ste rkang pas lhag pa'i khru do'i 'og na'o// gal te de ma bton na khyim mes tshig par 'gyur ro// tshig gi lan la sa dang por gyur na rlung gi phyogs nas bdag gi rigs kyi rus pa ste phyed dang bcas pa'i khru do'i 'og tu'o// de ma bton na mya ngan dang / bud med log par spyod par 'gyur ro// tshig gi lan la ha dang por gyur na byang phyogs na rkang pa gsum lhag pa'i khru do'i 'og na rje'u rigs kyi rus pa'i sel lo// de ma bton na mi dang mi mo tshe thung bar 'gyur ro// tshig gi lan la ba dang por gyur na khru gsum gyi 'og na dmangs rigs kyi rus pa'o// yang na zhum bu'i rus pa'am lcags sam sol ba'o// de ma bton par gyur na rigs dang nor nyams par 'gyur ro// tshig gi lan la dza dang por gyur na de'i dbus na gnyis skyes kyi rus pa'o// de ma bton na rgyal pos 'tshir ba dang de'i chad pa dang nor zad pa'i nyes pa rnams skye bar 'gyur ro// de'i phyir thams cad du nyes pa dpag tu med pa byed par 'gyur ba'i phyir rus pa rnams gdon par bya'o// de nas gzhon nu ma'i mdun du mchod pa byas nas yungs kar dang nim pa'i lo ma la sogs pa chang pa g.yas pas gzung ste g.yas phyogs su bskor zhing chang pa g.yon pas gzung zhing g.yon phyogs su bskor nas me la lan gsum du 'phang bar bya'o// zhal bsil gyi chu yang 'phang bar bya ste sngags 'di dag gis so// oM sarba pA paM da ha na badzra sarba pA paM da ha swA hA/ de'i rjes su arka'i bal gyi stong bu sbyar te/ dz+yo ti sha ma ti'i mar khu'am/ til nag po'i mar me rab tu sbyar te rus pa yongs su brtag par bya'o// de la phyogs gang du mar me'i rtse mo rgyug pa de la nges par rus pa yod par rig par bya'o// yang gang du rus pa yod pa der mar me rdul gyis nye bar 'thibs par 'gyur ro// de nas gtor ma dang mchod pa la sogs pa byas nas me tog gis brgyan cing 'bras yos kyis mchod nas gdug pa can gyis nye bar bsgyur ba rab tu zhi bar bya ba'i phyir langs nas me'i phyogs nas rlung gi phyogs su slob dpon zhal mngon par phyogs te seng ldeng gi shing gis me rab tu sbar nas me rab tu 'bar ba'i dbus su khrag dang thal bas byugs pa'i gos 'dzin pa tshangs skud dang ldan pa ri dwags rlung la zhon pa mgrin pa rid ba mgo ral pa'i thor tshugs bcings pa mig gsum pa g.yo ba'i bdag nyid can raM yig las skyes pa'i dbyu gu rtse gsum dang / bgrang phreng dang / ba dan dang / spyi blugs kyis mtshan pa'i lag pa bzhi dang ldan pa nag po dang / dmar mo 'dres ma thal ba'i rdul gyis lus la gos pa drag po rlung gi me lha bsgom par bya'o// ye shes kyi me la sogs pa'ang spyan drang bar bya'o// yungs 'bru lnga dang / gan+d+ha mu ta dang / spang spos dang / rma bya'i gtsug phud rnams tsha ba'i mar khu dang bsres te gzhan til la sogs pa'i sres rdzas kyis sbyin sreg bya'o// oM ma ru ta ag+na ye swA hA/ sngags 'dis gdug pa can skrod pa'i sbyin sreg bya'o// de'i rjes su langs te nyal bar bya'o// de nas slob dpon dge ba'i nyi ma gnyis pa la rang gi yi dam lha'i rnal 'byor byas nas gtsug lag khang la sogs pa'i sa gzhi la zhing skyong la sogs pa rnams la gtor ma dang nyer spyod la sogs pa phul nas zhu bar bya'o// skyob pa sangs rgyas thams cad kyi// spyod pa'i tshul dang khyad par gyi// sa dang pha rol phyin rnams la// lha mo khyod ni dpang du 'gyur// skyob pa shAkya seng ge yis// ji ltar bdud kyi dpung bcom pa// de ltar bdag gis bdud kyi dpung // bcom nas gtsug lag khang sogs bgyi// zhes pa lan gsum brjod par bya'o// sa'i lha mo la gsol ba btab nas sa sbyang ba'i phyir sel yongs su brtag par bya'o// de la ji ltar lus kyi gnas la sel yod na skyes bu rnams kyi zug rngur byed pa de bzhin du khang sa gang zhig la sel yod na/ de la gnas pa'i skyes bu rnams la mi 'dod pa'i 'bras bu ster bar 'gyur ro// khyim gang la sel yod pa der lha dang gnyis skyes gnas kyang mchod par mi 'gyur ro// bram ze dang rgyal rigs dang rje'u rigs dang / dmangs rigs rnams kyang 'dod pa che ba dang / chos la smod pa dang / sdig pa spyod pa dang / bkra shis dang / sbyin sreg dang / bzlas pa'i bya ba rnams spang ba dang / pha dang ma dang bla ma yang sun 'byin pa dang / dbul po dang / nad kyis mnar ba dang / sdig pa'i grogs po rnams mang por 'gyur ro// gzhan yang ba lang gi mgo'i rus pas ni phyugs dang nor nyams par 'gyur ro// rta'i mgo bos ni khyim bdag nor dang ldan zhing mtshon chas 'tsho bar 'gyur ro// ba lang gi rus pa spyi rnams kyis sdug bsngal gyi rnam pa rnams nye bar skyed par byed do// mi'i rked pa'i rus pas ni rigs nyams par byed do// mi rus spyi rnams kyis ni bdag po nyams pa dang / nor nyams pa dang / gsod pa dang / 'ching ba dang / bud med 'phyo ba dang / tshangs spyod 'joms pa la sogs pa'i nyes pa rnams su 'gyur ro// bung bu dang bung bu'i rus pa rnams kyis ni bdag po 'jigs pa dang / nye bar skrod par yang 'gyur ro// khyim bya'i rus pas ni sdug bsngal bar byed do// glang po che'i rus pas ni bud med rnams ngan du spyod par 'gyur ro// lug gi rus pas ni nor med pa dang blo gros dman par yang 'gyur ro// myur 'gro'i rus pas ni ba lang gi rigs nyams par 'gyur ro// ra'i rus pa rnams kyis kyang ngo // ri dwags dang gzig dang / ce spyang gi rus pa rnams kyis ni khyim bdag pha rol gyis nye bar 'tshe bar 'gyur ro// stag gi rus pas ni 'tshe ba dang dgra'i 'jigs par bshad do// phub mas ni 'bru rnams nyams par byed do// rdul gyis ni gzhan du 'khyams par byed do// thal ba dang sol ba dag gis ni sreg pa'i nyes pa'o// phag gi rus pas ni nad du byed do// ra gan gyis nor nyams par byed do// zangs mas kyang ngo // ri dwags dang bya dang srin po'i rus pa rnams kyis 'chi'o// byi ba'i thod pas nor dang 'bru rnam par nyams par byed do// sbre mo dang g.yi dag gi rus pas gnyen rnams dang 'khon par byed do// sbrul gyi rus pas stobs dang phun sum tshogs pa nyams par 'gyur ro// lug gi rus pas tshe thung ba'o// lcags kyis mig nad do// rdo yis 'jigs pa dang sems g.yeng bar byed do// rtswa skam pos nad do// lo ma skam pos gzhan gyi bran du 'gyur ro// skra yis sdug pa'o// mi'i thod pas ni bu dang gnyen rnams dang bral bar byed do// shing skam pos dbul por 'gyur ro// so'i rus pas bzhon pa nyams par byed do// zhum bu'i byang khog gis bu dang bud med dang 'bral bar byed do// mgrin pa'i rus pas 'chi bar byed do// lcags sgrog gis chung ma dang lhan cig pa dang 'bral bar byed do// mi'i thal gong gi rus pas nad mang po ster bar byed do// sog pas nor nyams par byed do// dpung pas pha rol gyis brnyas par byed do// rdza'i snod chag pos bu dang bral bar byed do// khra'i rkang pas nor dang bud med nyams par byed do// gyo dum gyis sdug bsngal dang mig nad du yang 'gyur ro// dud 'gro'i rus pas mya ngan ster ro// phyugs kyi rus pas ltogs pa dang skom pa ster ro// kA she ru ka'i rus pas phag dang mi dag zhe sdang dang nad du yang byed do// zha nyes ni rked nad do// lcags gsum gyi sel gyis dga' ba nyams par byed do// brla'i rus pas bud med ngan du spyod par 'gyur ro// byin pa'i rus pas 'chi ba ster ro// rus pa tshig pos 'ching bar byed do// 'dreg mkhan gyi snod kyis pha rol gyis 'tshe zhing sdug bsngal dang dbul por 'gyur ro// rta rmig gis ring du 'khyams pa dang / nyams pa dang / nyon mongs pas 'tshe bar 'gyur ro// tsher mas ring du 'khyams pa'o// shal ma lis 'ching bar byed do// sor gdub dang rma bya bris pas mya ngan dang 'dod pa nyams pa rab tu ster ro// 'khar bas ni nor nyams par byed do// lhang tsher dang lham gyis ngan pa rab tu ster ro// rtsa ba'i rus pas nor nyams par byed do// ta lu ka'i rus pas sems rmongs par byed do// phrag pa dang 'gram pa'i rus pas 'chi ba dang nor nyams pa'o// ma he'i rus pas bu mo skye bar byed do// spre'u'i rus pas don nyams pa'o// rnga mo'i rus pa rnams kyis sbyin bdag 'chi'o// 'chad par 'gyur ba'i dbang phyug dang / gtsug tor 'khor los sgyur ba dang / brgya byin dang / rdo rje 'jigs pa dang / phur bu dang / rnam thos sras dang / bdud rtsi 'od dang / zla 'od dang / rdo rje rgyas pa dang / bzang skyong dang / rdo rje rnon po dang / rdo rje srung ba dang / rdo rje rgyu rnams kyi re mig bcu gsum po rnams la sel gnas na rigs mi 'phel ba dang bu med pa'i nyes pa ster bar 'gyur ro// lha ma yin dang rdo rje las dang rdo rje me dang / nyi 'od 'bar ba dang / rdo rje dri dang / byams pa dang / spos kyi glang po dang / kun du bzang po dang / rdo rje rin chen dang / rdo rje sems dpa' rnams kyi re mig dgu la sel yod na bud med 'chi bar 'gyur ro// da ni dge ba'i mtshan rnams bshad par bya ste/ de la sbal pa'i rus pas chos dang nor ster bar byed do// gser gyis nor dang bu ster bar byed do// 'bru yis bde ba 'bab par byed do// nya phyis kyis bde ba dang zhi ba ster bar byed do// rus sbal gyi rus pas ni rig pa thob pa dang rgyas par byed do// dung gis 'dod pa dang yo byad rab tu ster ro// ba lang gi ros nor dang 'bru ster ro// mu tig gi 'bras bus dpal ster ro// byi rus nad med par byed do// dngul gyis zhi bar byed do// rus sbal dang sbal pa gson ma'am mi gson pa yang rung ste/ dge ba rab tu ster ro// dbang po dang me dang / gshin rje dang / mtshan mo spyod pa dang / chu bdag dang / rlung gi phyogs rnams su gnas pa'i khron pas ni go rims bzhin du me yis 'jigs pa dang / dgra yis 'jigs pa dang / 'thab mo dang / bu 'chi ba dang / bud med g.yem pa dang / bud med 'chi bar byed do// byang phyogs na gnas pa'i khron pas ni rgyas par byed do// dbang ldan na yod pos zhi bar byed do// gtsang pos 'khor ba'am phyogs gnyis na gtsang po yod pa'i sa de dge bar byed do// gshin rje'i phyogs na gtsang ba yod na mi dge bar byed do// lho dang nub na nags dang ri dwags gnas pas dge bar byed do// sa gzhi gang zhig tsha ba'i dus na bsil ba grang ba'i dus su dro ba dang / dbyar gyi dus su snyoms pa des rigs bzhi po rnams dge bar byed par 'gyur ro// de bzhin du legs par yongs su brtags nas khang pa'i dbus su sa'i lha mo rnam par bsgoms te mchod pa la sogs pa byas nas slar zhu bar bya ste/ rnam pa kun du khyod phyag 'tshal// kye ho lha mos rab tu stsol// dkon mchog gsum gyi bzhugs gnas phyir// gtsug lag khang ni bzhengs par bya// oM hU~M dzaM dzaM swA hA/ zhes pa ni sa blang ba'i sngags so// de nas mchod pa la sogs pa phul nas/ yang dag par mchod de sa'i lha mo yid kyis bteg ste nam mkha' la dgod par bya'o// de la re mig brgyad cu rtsa gcig gi lha rnams mchod pa'i phyir phyogs bzhi'i phyogs rnams su rtsa bzhi bcu'i rang bzhin gyi lha mo bzhi bcu rnams bsgom par bya'o// de rnams la dang por mchod par bya'o// de la shar phyogs kyi phyi rol tu dang po dbang ldan nas go rims ji lta ba bzhin du rtsa bcu ste/ rab tu dga' ba dang / dri ma med pa dang / 'od byed pa dang / 'od 'phro ba dang / spyad dka' ba dang / mngon du gyur pa dang / ring du gyur pa dang / mi g.yo ba dang / legs pa'i blo gros dang / chos kyi sprin zhes pa rnams ni zhal nub tu mngon par phyogs pa'o// de bzhin du lho phyogs kyi phyi rol du dang po me nas go rims ji lta ba bzhin du rtsa bcu ste/ sbyin pa dang / tshul khrims dang / bzod pa dang / brtson 'grus dang / bsam gtan dang / shes rab dang / thabs dang / smon lam dang / stobs dang / ye shes kyi pha rol tu phyin pa'i rang bzhin rnams zhal byang du mngon par phyogs pa'o// de bzhin du yang nub phyogs kyi phyi rol du dang po bden bral nas go rims ji lta ba bzhin du rtsa bcu ste/ tshe dang / sems dang / yo byad dang / las dang / skye ba dang / rdzu 'phrul dang / mos pa dang / smon lam dang / ye shes dang / chos rnams la dbang ba'i rang bzhin te/ de bzhin du shar du phyogs nas bzhugs pa'o// de bzhin du byang phyogs kyi phyi rol du dang po rlung nas go rims ji lta ba bzhin du rtsa bcu ste/ nor rgyun ma dang / rin chen snang ma dang / gtsug tor rnam par rgyal ma dang / 'od zer can dang / ri khrod lo ma can dang / sgo mtha' yas ma dang / dzAM gu li dang / tsun da dang / shes rab spel ma dang / sangs rgyas kun gyi mdzod ldan ma rnams te gzungs ma bcu'i rang bzhin rnams ni zhal lhor mngon par phyogs pa'o// de la rab tu dga' ba la phyogs pa bcu ni dmar po dang / dkar po dang / dmar skya dang / nag po dang / ser po dang / gser dang / nam mkha' dang / skya bo dang / dkar po dang / ser po'i kha dog rnams so// phyag gnyis pa ste/ phyag g.yas pa rnams na rdo rje 'dzin pa'o// g.yon pa rnams na yid bzhin gyi nor bu dang / pad+ma dkar po dang / sna tshogs pad+ma'i steng na nyi ma dang / ut+pal sngon po dang / margad dang / pad+ma la gnas pa'i shes rab kyi pha rol tu phyin pa'i pu sti dang sna tshogs pad+ma la gnas pa'i sna tshogs rdo rje dang / pad+ma'i steng du zla ba la gnas pa'i rdo rje dmar po dang / ral gris mtshan pa'i ut+pal dang / shes rab kyi pha rol tu phyin pa'i pu sti rnams 'dzin pa'o// sbyin pa la sogs pa rnams ni dkar po dang / ser po dang / sngon po dang / ser po dang / skya bo dang / nag po dang / dmar po dang / dkar po'i kha dog rnams so// phyag gnyis te phyag g.yas pa rnams ni yid bzhin gyi nor bu 'dzin pa rnams so// g.yon na 'bras kyi snye ma 'dzin pa dang / a sho ka'i lo ma dang pad+ma dkar po dang / ut+pal sngon po dang / pad+ma dkar po dang / pad+ma la gnas pa'i shes rab kyi pha rol tu phyin pa'i pu sti dang chos kyi 'khor lo'i phyag rgya dang / pad+ma ser po la gnas pa'i rdo rje dang / ut+pal sngon po la gnas pa'i ral gri dang / shes rab kyi pha rol tu phyin pa'i pu sti dang / rin po che'i rgyan gyis brgyan pa'i byang chub kyi shing rnams 'dzin pa'o// tshe la dbang ba la sogs pa rnams ni dmar po dang / dkar po dang / ser po dang / ljang gu dang / sna tshogs pa'i mdog dang / nag po dang / skya bo dang / ser po dang / sngon po dang / dkar po'i mdog rnams so// phyag gnyis te g.yas pa rnams na pad+ma 'dzin pa'o// g.yon pa na pad+ma rA ga la gnas pa'i 'od dpag med kyi sku dang / rdo rje dmar po dang / yid bzhin gyi nor bu'i rgyal mtshan dang / sna tshogs rdo rje dang / kha dog sna tshogs pa'i 'khri shing dang / pad+ma la gnas pa'i zla ba dang nyi ma dang / pri yang ku'i me tog gi snye ma dang / ut+pal dang / ut+pal sngon po la gnas pa'i ral gri dang / pad+ma la gnas pa'i bum pa bzang po phyag na bsnams pa'o// nor rgyun ma la sogs pa rnams ni ser po dang / dmar po dang / dkar po dang / skya bo dang / sngon po dang / dkar po dang / ljang gu dang / dkar po dang / skya bo dang / ser po'i kha dog rnams so// phyag gnyis pa ste phyag g.yas pa na sna tshogs rdo rje bsnams pa'o// g.yon pa rnams na 'bras kyi snye ma dang / yid bzhin gyi nor bu'i rgyal mtshan dang / nor bu chu shel gyi bum pa dang / khab dang skud pa dang / rma bya'i sgro dang / dug gi me tog gi snye ma dang / gter gyi bum pa chen po dang / phreng ba 'phyang ba'i spyi blugs dang / ut+pal sngon po la gnas pa'i ral gri dang / pad+ma la gnas pa'i rin po che sna tshogs pa'i sgrom 'dzin pa rnams so// lha mo bzhi bcu po ni sna tshogs pad+ma dang zla ba'i dkyil 'khor la sems dpa'i skyil krung gis bzhugs pa'o// de nas mchod pa'i sngags ni/ oM AHpra mu di tA yai na maHswA hA/ oM bi ma lA yai na maHswA hA/ oM pra b+hA ka rA yai na maHswA hA/ oM artsiSh+ma t+yai na maHswA hA/ oM su durdza yA yai na maHswA hA/ oM a b+hi mu khA yai na maHswA hA/ oM du raM ga mA yai na maHswA hA/ oM a tsa lA yai na maHswA hA/ oM sA d+hu ma t+yai na maHswA hA/ oM d+harma me g+hA yai na maHswA hA/ zhes pas mchod par bya'o// oM dA na pA ra mi tA yai na maHswA hA/ oM shI la pA ra mi tA yai na maHswA hA/ oM k+ShA n+ti pA ra mi tA yai na maHswA hA/ oM bIr+ya pA ra mi tA yai na maHswA hA/ oM d+h+yA na pA ra mi tA yai na maHswA hA/ oM pradz+nyA pA ra mi tA yai na maHswA hA/ oM u pa ya pA ra mi tA yai na maHswA hA/ oM ba la pA ra mi tA yai nA maHswA hA/ oM pra Ni d+hA pA ra mi tA yai na maHswA hA/ oM dz+nyA na pA ra mi tA yai na maHswA hA/ oM A yurba shi tA yai na maHswA hA/ oM tsit+ta ba shi tA yai na maHswA hA/ oM pa ri skA ra ba shi ta yai na maH swA hA/ oM karma ba shi tA yai na maHswA hA/ oM u pa pat+ti ba shi tA yai na maHswA hA/ oM r-i d+hi ba shi tA yai na maHswA hA/ oM a d+hi muk+ti ba shi tA yai na maHswA hA/ oM pra Ni d+ha na ba shi tA yai na maHswA hA/ oM dz+nyA na ba shi tA yai na maHswA hA/ oM d+harma ba shi tA yai na maHswA hA/ oM ba su ma t+yai na maHswA hA/ oM rat+no lkA yai na maHswA hA/ oM uSh+NI Sha bi dza yA yai na maHswA hA/ oM mA rI ts+yai na maHswA hA/ oM par+Na sha ba r+yai na maHswA hA/ oM dzA gu l+yai na maHswA hA/ oM a nan+ta mu khyai na maHswA hA/ oM tsun+dA yai na maHswA hA/ oM pradz+nyA bar+d+ha n+yai na maHswA hA/ oM sarba bud+d+ha ko Sha ba t+yai na maHswA hA/ de'i rjes su re mig brgyad cu rtsa gcig gi gnas su rnam par snang mdzad chen po la sogs pa'i lha rnams bsgom par bya'o// rang rang gi sngags kyis dUr ba dang / kun da dang / 'bras ma nyams pa dang / 'bras yos dang / ku sum b+ha dang / 'bras bu la sogs pa rnams kyi mchod pas mchod par bya'o// dbus kyi re mig la rnam par snang mdzad chen po sku mdog dkar po zhal bzhi pa byang chub mchog gi phyag rgyas bzhugs pa'o// oM badzra d+hA ta be+e na maHswA hA/ de nas gnyis pa la re mig brgyad de/ shar la sogs pa'i phyogs su sems ma rdo rje ma dang / rin chen rdo rje ma dang / chos kyi rdo rje ma dang / las kyi rdo rje ma rnams so// me la sogs pa'i mtshams rnams su rdo rje sgeg mo dang / rdo rje phreng ba ma dang / rdo rje glu ma dang / rdo rje gar ma rnams dkar po dang / ser po dang dmar po dang / kha dog sna tshogs pa rnams so// rdo rje dang / rin po che dang / pad+ma dang / sna tshogs rdo rje dang / rin po che'i rdo rje dang / rin po che'i phreng ba dang / pi wang dang / gar byed pa'i tshul lo// oM badzra badzri NI na maHswA hA/ oM rat+na badzri NI na maHswA hA/ oM d+harma badzri NI na maHswA hA/ oM karma badzri NI na maHswA hA/ oM badzri lA s+ye na maHswA hA/ oM badzra mA le na maHswA hA/ oM badzra gI t+yai na maHswA hA/ oM badzra nr-i t+yai na maHswA hA/ gsum pa'i re mig bcu drug po rnams la dang po dbang ldan nas re mig bzhi la rdo rje sems dpa' dang / rdo rje rgyal po dang / rdo rje chags pa dang / rdo rje legs pa rnams so// dang po me nas re mig bzhi la rdo rje rin po che dang / rdo rje gzi brjid dang / rdo rje me tog dang / rdo rje bzhad pa rnams so// dang po bden bral nas re mig bzhi la rdo rje chos dang / rdo rje rnon po dang / rdo rje rgyu dang / rdo rje gsung ba rnams so// dang po rlung nas re mig bzhi la rdo rje las dang / rdo rje srung ba dang / rdo rje gnod sbyin dang / rdo rje mtshams rnams so// sems dpa'i skyil krung gis bzhugs pa'o// zhal gcig pa phyag gnyis pa rnams te/ dkar po dang / ser po dang / dmar po dang / sngon po dang / ser po dang / dmar po dang / sngon po dang / dkar po dang / cung zad dmar po dang / sngon po dang / ser po dang / dmar po dang / sna tshogs dang / ser po dang / nag po dang / ser po'i kha dog rnams so// rdo rje dang / lcags kyu dang / mda' 'gengs pa dang / mdzub mo 'phen pa'i tshul dang / rdo rje ser po dang / nyi ma dang / rgyal mtshan dang / so'i phreng ba dang / pad+ma dang / ral gri dang / 'khor lo dang / chos kyi dung dang / sna tshogs rdo rje dang / go cha dang / mche ba dang / rdo rje'i khu tshur rnams te rang rang gi mtshan ma 'dzin pa'o// oM badzra satwA ya na maHswA hA/ oM badzra rA dzA ya na maHswA hA/ oM badzra rA gA ya na maHswA hA/ oM badzra sA d+ha be na maHswA hA/ oM badzra rat+nA ya na maHswA hA/ oM badzra te dzA ya na maHswA hA/ oM badzra ke ta be+e na maHswA hA/ oM badzra ha sA ya na maHswA hA/ oM badzra d+harmA ya na maHswA hA/ oM badzra tI k+Sh+NA ya na maHswA hA/ oM badzra he ta be na maH swA hA/ oM badzra b+hA ShA ya na maHswA hA/ oM badzra karma Ne na maHswA hA/ oM badzra rak+ShA ya na maHswA hA/ oM badzra ya k+ShA ya na maHswA hA/ oM badzra sa n+d+hA ya na maHswA hA/ de bzhin du bzhi pa la re mig nyi shu rtsa bzhi ste/ dang po dbang ldan nas rdo rje dri ma dang / byams pa dang / don yod mthong dang / rdo rje lcags kyu dang / ngan song kun 'joms dang / mya ngan dang mun pa thams cad 'joms pa'i blo gros rnams so// dang po me nas rdo rje bdug spos ma dang / spos kyi glang po dang / dpa' bar 'gro ba dang / rdo rje zhags pa dang / nam mkha' mdzod dang / ye shes tog rnams so// dang po bden bral nas rdo rje me tog ma dang / bdud rtsi 'od dang / zla 'od dang / rdo rje rgyas pa dang / bzang skyong dang / dra ba can gyi 'od rnams so// dang po rlung nas rdo rje mar me ma dang / rdo rje snying po dang / mi zad pa'i blo gros dang / rdo rje 'bebs pa dang / spobs pa brtsegs pa dang / kun du bzang po rnams te/ sna tshogs dang / ser po dang / gser dang / dkar po dang / skya bo dang / dkar skya dang / dkar po dang / sngon po dang / dkar po dang / nag po dang / skya bo dang / sngon po dang / ser po dang / dkar po dang / skya bo dang / dmar po dang / dmar po dang / dmar po dang / nam mkha' dang / nam mkha' dang / dkar po dang / sna tshogs dang / dmar po dang / ser po'i kha dog rnams so// rdo'i dung dang / klu shing gi me tog dang / chu skyes kyi spyan dang / lcags kyu dang / lcags kyu dang / dbyug pa dang / pog phor dang / dri'i dung dang / ral gri dang / zhags pa dang / dam pa'i chos dang / gter gyi rgyal mtshan dang / me tog gi za ma tog dang / bum pa dang / zla ba dang / rin po che'i lcags sgrog dang / rin po che dang / dra ba dang / mar me'i sdong bu dang / rdo rje dang / bum pa dang / rdo rje dang / rdo rje'i dril bu dang / mdzub mo 'phen pa'i tshul dang / rin po che'i snye ma rnams phyag rnams na'o// sems dpa'i skyil krung gis bzhugs pa'o// de la 'dir yang mchod pa'i sngags ni go rims ji lta ba bzhin du/ oM badzra d+hU pA yai na maHswA hA/ oM badzra puSh+pA yai namaHswA hA/ oM badzra dI pA yai na maHswA hA/ oM badzra gan+d+hA yai na maHswA hA/ oM badzra mai tre ya s+pha ra NA ya na maHswA hA/ oM a mo g+ha daR+shi ne na maHswA hA/ oM sarba pA paM dza hA ya na maHswA hA/ oM sarba sho ka ta mo nir+g+ha tA ya na maHswA hA/ oM gan+d+ha ha sti ne na maHswA hA/ oM shU raM ga mA ya na maHswA hA/ oM ga ga na gany+dzA ya na maHswA hA/ oM dz+nyA na ke ta be na maHswA hA/ oM a mI ta pra b+hA ya na maHswA hA/ oM tsan+d+ra pra b+hA ya na maHswA hA/ oM b+ha dra pA lA ya na maHswA hA/ oM dzA la nI pra b+hA ya na maHswA hA/ oM badzra gar+b+hA ya na maHswA hA/ oM ak+Sha ya ma ta ye na maHswA hA/ oM pra ti b+ha na ku TA ya na maHswA hA/ oM sa man+ta b+ha drA ya na maHswA hA/ oM badzra aM ku shA ya na maHswA hA/ oM badzra pA shA ya na maHswA hA/ oM badzra s+pho TA ya na maHswA hA/ oM badzra A be shA ya na maHswA hA/ de nas lnga pa la re mig sum cu rtsa gnyis so// dang po dbang ldan nas brgyad ni go rims bzhin du dbang phyug chen po dang gtsug tor 'khor los sgyur ba dang / tshangs pa dang / dbang po dang / nyi ma dang / lag pa dang / rdo rje dbyug pa dang / rdo rje 'bar ba'i nyi ma rnams so// de bzhin du dang po me nas re mig brgyad la me dang / rdo rje sa 'og dang / sgra gcan dang / mig dmar dang / gshin rje dang / gzhan gyis mi thub pa dang / rdo rje dus dang / lha ma yin rnams so// de bzhin du dang po bden bral nas re mig brgyad la mtshan mo spyod pa dang / 'og gi klu dang / sa dang / rdo rje gtsug tor dang / chu bdag dang / pa ba sangs dang / tog dang / spen pa rnams so// de bzhin du dang po rlung nas re mig brgyad la rlung dang / nag po chen po dang / phur bu dang / rnam thos sras dang / zla ba dang / bdud rtsi 'khyil pa dang / rdo rje hU~M mdzad dang / rdo rje 'jigs pa rnams te/ dkar po dang / skya bo dang / gser dang / ser po dang / dmar po dang / gser dang / sngon po dang / dud ka dang / dmar po dang / nag po dang / sngon po dang / dmar po dang / nag po dang / ser po dang / dkar po ma yin pa dang / ser po dang / nag po dang / dkar po dang / ser po dang / dmar po dang / dkar po dang / skya bo dang / sna tshogs dang / dud ka dang / ljang gu dang / nag po dang / ser po dang / gser dang / dkar po dang / sngo bsangs dang / sngon po dang / nag po'i kha dog rnams so// de nas rdo rje hU~M mdzad dang / rdo rje dbyug pa dang / gzhan gyis mi thub pa dang / rdo rje gtsug tor dang / bdud rtsi 'khyil pa dang / me'i nyi ma dang / rdo rje dus dang / nag po chen po dang / rdo rje 'jigs pa dang / rdo rje sa 'og dang / gtsug tor 'khor los sgyur ba ji snyed pa mchod par bya'o// de'i rjes su nyi ma la sogs pa rnams so// de'i phyi nas brgya byin la sogs pa rnams so// de la myur du sna tshogs chu skyes dang nyi ma la 'jigs byed dang / dus mtshan mo g.yas brkyang gi zhabs kyis mnan pa khro bo bskal ba'i me 'bar ba ltar gsal ba bzhin mi sdug pa mche ba gtsigs pa 'jigs shing smin ma 'khyog po bsdus pa dmar zhing zlum pa'i spyan gsum mnga' ba thod pa lngas dbu la brgyan pa mgo bo rlon pa'i phreng ba dang ldan pa'o// phyag rgya drug dang ldan pa klu brgyad kyi rgyan gyis spras pa/ 'jig rten gsum las rnam par rgyal ba'i phyag rgya dang / rdo rje dang / rdo rje dril bu bsnams pa'i rdo rje hU~M mdzad rnam par bsgom par bya'o// oM badzra hU~M ka rA ya na maH swA hA/ rdo rje dbyug pa la sogs pa rnams ni nyi ma'i steng du g.yas brkyang gis bzhugs pa/ phyag g.yon par snying gar sdigs mdzub kyis zhags pa 'dzin pa/ g.yas pa rnams na rdo rje tho ba dang / rdo rjes mtshan pa'i dbyug pa dang / pad+ma dang / sna tshogs rdo rje dang / lcags kyu dang / gtun shing dang / rtse gsum dang / ral gri dang / dgra sta dang / 'khor lo rnams bsnams pa'o// lhag ma rnams ni rdo rje hU~M mdzad kyi rang bzhin no// oM badzra daN+DA ya na maHswA hA/ oM badzra a pa rA dzi tA ya na maHswA hA/ oM badzra Sh+NI Sh+NA ya na maHswA hA/ oM badzra a mr-i ta kuN+Da li ne na maHswA hA/ oM a na lAr+k+kA ya na maHswA hA/ oM badzra kA lA ya na maHswA hA/ oM ma hA kA lA ya na maHswA hA/ oM badzra g+ho ShA ya na maHswA hA/ oM pA tA lA ya na maHswA hA/ oM uSh+NI Sha tsakra birta ne na maHswA hA/ rta bdun gyi shang rti la nyi ma'o// phyag g.yas na pad+ma dang g.yon na pad+ma la nyi ma'i dkyil 'khor ro// ngang pa'i steng du zla ba'o// g.yas na rdo rje dang g.yon na pad+ma la gnas pa'i zla ba'o// ra la mig dmar ro// g.yas na rdo rje g.yon na mi bzung nas za ba'o// pad+ma la lag pa'o// mda' dang gzhu 'dzin pa'o// sbal pa la phur bu'o// bgrang phreng dang / spyi blugs 'dzin pa'o// pad+ma la pa ba sangs so// bgrang phreng dang spyi blugs 'dzin pa'o// rus sbal la spen pa'o// lag pa g.yas na rdo rje dang / g.yon na dbyug pa'o// sgra gcan sprin gyi steng na gnas pa lus phyed pa zla ba dang nyi ma'i dkyil 'khor 'dzin pa'o// mjug rings ni khro bo pad+ma la gnas pa ral gri dang zhags pa 'dzin pa'o// oM sUr+yA ya na maHswA hA/ oM shi taM sha bai na maHswA hA/ oM rak+tAM ga ku mA rA ya na maHswA hA/ oM bu d+hA ya na maHswA hA/ oM b+ho gA s+ya dA ya na maHswA hA/ oM a su ra ut+ta mA ya na maHswA hA/ oM kr-iSh+Na bar+NA ya na maHswA hA/ oM a mr-i ta pri yA na maHswA hA/ oM dz+yo ti ke ta be na maHswA hA/ de nas dbang po ni sa srung gi bu la zhon pa g.yas na rdo rje dang g.yon na gshol lo// gshin rje ni ma he la gnas pa dbyug pa dang mdung 'dzin pa'o// chu bdag ni chu srin la zhon pa gdengs ka bdun dang ldan pa sprul dang dung 'dzin pa'o// lus ngan po ni mi la zhon pa lcags kyu dang dbyug pa 'dzin pa'o// me ni ra la zhon pa dgang gzar dang spyi blugs thogs pa'o// srin po'i bdag po ni ro la zhon pa ral gri dang phub thogs pa/ rlung ni ri dwags la zhon pa rlung gi ba dan thogs pa'o// dbang ldan ni khyu mchog la zhon pa rtse gsum dang thod pa thogs pa'o// lha ma yin ni 'bol stan la gnas pa ral gri dang phub thogs pa/ klu ni pad+ma la gnas pa la lag pa thal mo sbyar ba'o// sa ni pad+ma la gnas pa bdud rtsi'i bum pa 'dzin pa'o// tshangs pa ni ngang pa la gnas pa gdong bzhi pa bgrang phreng dang spyi blugs 'dzin pa'o// oM a khaN+Da lA ya na maHswA hA/ oM ya mA ya na maHswA hA/ oM ba ru NA ya na maHswA hA/ oM ku be rA ya na maH swA hA/ oM ag+na ye na maHswA hA/ oM rA k+Sha sA d+hi pa ta ye na maHswA hA/ oM bA ya be na maHswA hA/ oM I sha nA ya na maHswA hA/ oM a su rA ya na maHswA hA/ oM nA gA ya na maHswA hA/ oM pr-i th+wi ne na maHswA hA/ oM brah+ma Ne na maHswA hA/ de'i rjes su thang shing dang / la gu tsa dang / ba ku la dang / tsam pa ka la sogs pa dri zhim po ro bska ba'i shing yam shing ngo // rje'u rigs kyi me la 'dod pa'i me rab tu sbar te nyi ma sar pa 'dra ba zhal gcig spyan gsum pa zhags pa dang lcags kyu dang dbyug pa dang / spyi blugs 'dzin pa ral ba'i tshogs mang pos spyi bor nye bar brgyan pa/ skye bo dpag tu med pa'i bde ba nye bar 'bebs par byed pa hrIHyig las yang dag par rab tu byung ba ni 'dod pa'i zhes so// ye shes kyi me spyan drangs nas mchod yon phul nas/ dam tshig gi me la bzhugs par bya'o// seng ldeng dang / ra ba da ra dang / be kad+ka dang / a sho ka dang / kAsma ri dang / pa lA Sha la sogs pa'i yam shing ngo // pad+ma dang / ut+pal dang / dri zhim po'i me tog la sogs pa dang / til la sogs pa'i 'bru rnams kyis sbyin sreg bya'o// sngags ni oM kA mA g+na ye swA hA/ de nas khang pa thams cad kyi lha rnams yid kyis nam mkha' la bzhugs su gsol lo// de la yang las byed pa ni rdo rje gnod sbyin gyi rnam pa lag na rdo rjes mtshan pa'i tog tse thogs pa hU~M mdzad rdzogs pa'i shin tu dpa' ba bsgom par bya'o// rdo rje gnod sbyin gyi sngags kyis byin gyis brlab par bya'o// tshim par byas nas yang dbang po dang nor gyi dbang phyug gi phyogs su gdong phyogs te lag pa g.yon pas phyi nas bzung ste mya ngan dang mun pa thams cad 'joms pa'i blo gros kyi re mig tu brko ste kham bzhi brko bar bya'o// sngags ni oM g+hA ta ya sarba pA paM nA shA ya hU~M hU~M phaT/ de'i sa gser la sogs pa'i snod du blangs te zhi ba la gtor ma dang bcas te me'i phyogs kyi phyi rol du sbyin bdag gis 'phang bar bya'o// de nas de'i dbus su rma lnga gdod par byas te sa de khyab par gtor ro// de nas rma drug gdod par bya'o// de bzhin du rma bdun btod pa la sogs pa nas phyogs dang phyogs mtshams thams cad du las byed pas brko bar bya'o// pus nub tsam sbyang bar bya'o// paN+Di ta chen po rigs kyi sbyin pa zhes bya bas mdzad pa'i bya ba bsdus pa las rab tu byed pa gnyis pa'o// // de nas btab nas dzI gu lI la mchod par bya'o// khang sa la thig legs par btab nas 'bad pas lto 'phye brtag par bya'o// pus nub tsam du sbyangs pa'i sa gzhi'i lho phyogs nas byang du mngon par phyogs te gnas nas rang gi lhag pa'i lha'i rnal 'byor byas te/ de nas bdag nyid don yod grub pa'i gzugs su rnam par bsgom par bya'o// glang rmo ba'i skyes bu ni rdo rje las kyi rang bzhin no// oM badzra karma kaM zhes pa 'dis byin gyis brlab par bya'o// de bzhin du glang gcig ni zhang po ste rdo rje gnod sbyin gyi rang bzhin no// oM badzra yak+Sha hU~M zhes pa 'dis byin gyis brlab par bya'o// de bzhin du glang de'i sring mo'i bu ni rdo rje srung ba'i rang bzhin no// oM badzra rak+Sha hU~M zhes pas byin gyis brlab par bya'o// de bzhin du gser gyi gshol ni rdo rje mtshams kyi rang bzhin no// oM badzra san+d+hi baM zhes bya ba'i sngags 'dis byin gyis brlab par bya'o// de nas dbang ldan du kha phyogs te bzhugs nas mchod pa la sogs pa byas te/ nas btab nas sa gzhi la gser gyi gshol gyis khyu mchog de dag gis rmo bar bya'o// de nas n+ya gro d+ha dang / u du m+bA ra dang / tsam pa ka la sogs pa'i shing skam pos dge 'dun gyi tshang bang nas me blangs nas me rab tu sbar bar bya'o// sems can thams cad la byams pa dang bde bas gang bar bya ba'i sems dang phun sum tshogs pa dang / stobs dang nad med pa dang / rgyas par bya ba'i phyir dbang chen gyi dkyil 'khor gru bzhi ser po la gnas pa'i na bza' ser pos brgyan cing dbyug pa dang phreng ba dang / spyi blugs dang / mchog sbyin dang phyag bzhi'o// spyan gsum sku mdog ser po zhal gcig pa mchod phyir thogs dang ldan pa ral pa'i thor tshugs can/ hU~M yig ser po las yang dag par byung ba'i dbang chen la me 'bar ba'i me la de'i dbus su ye shes kyi me bsam zhing bzhugs par bya'o// zhal bsil ba la sogs pa phul nas yang dag par mchod cing bstod par bya'o// sa ma'i yam shing dang rag chung dang / a mra dang / bil ba dang / kan+tha ka pha la dang / kar+Ni ka la sogs pa'i me tog ser po dang / zho dang bu ram gyi zan dang / til dang 'bras yos dang / ka ra dang 'bras la sogs pa'i rim pas sbyin sreg bya'o// oM ma hen+d+ra ag+na ye swA hA/ zhag gsum dang lnga dang bdun gyis nas rnams skyes na mchog dang 'bring dang dman pa'i sa gzhir shes par bya'o// gang skyes pa'i nas sngon po'i gnas skabs su lha rnams kyi longs spyod du bya'o// de'i rjes su rang gi lhag pa'i lha'i rnal 'byor dang ldan pa'i sngags pas dzAM gu lI'i mchod pa byas nas brtsam mo// de nas dbang ldan gyi phyogs kyi char rgyar khru do gru bzhi pa de'i phyed 'og tu dong brko bar bya'o// yang de'i dbang ldan gyi phyi rol du de'i phyed zlum por dong bru bar bya'o// de gnyis ka'i sa la ba lang gi lci bas byug par bya'o// de la dong gru bzhi par lo ma can gyi shing la bcug nas bum pa'i chus dgang bar bya'o// dzAM las skyes pa'i rdo rje dzAM gu lI ser mo ser po dang / nag po dang dkar po'i rtsa ba dang / g.yas dang g.yon gyi zhal gsum mo// gdengs ka rgyas pa bdun dang ldan pa'i rin po che'i cod pan can phyag drug gi g.yas pa dag na rdo rje dang / pad+ma 'dzin pa dang / g.yon pa dag na gzhu dang zhags pa dang bcas pa'i sdigs mdzub dang / rang gi thabs la 'khyud pa/ gos sna tshogs dang klu'i rgyan gyis brgyan pa/ sna tshogs chu skyes dang nyi ma'i stan la 'od kyis gnas pa'o// dzAM gu lI bsgoms te ye shes sems dpa' spyan drangs te mchod yon la sogs pa phul nas de bzhin du zhu bar bsam mo// me tog dang / spos dang / mar me dang / dri dang / zhal zas dang / zho dang / bu ram gyi zas dang / bdud rtsi lnga dang / rin po che lnga dang / 'bru lnga dang / dri lnga dang / nA ga ge sar dang / dngul chu dang / nas dang / til dkar po dang / rag chung gi 'bras bu dang / le brgan rtsi dang / pri yang ku dang / gser dang / dngul gyi pad+ma dang / mchod yon la sogs pa dbul lo// de nas de'i nye ba ru 'o ma dang chus yongs su gang ba'i chu snod rtags kyis mtshan pa gzhag par bya'o// de la yang bcom ldan 'das ma rnam par bsgoms te mchod pa byas nas yi ge gcig pa'i sngags kyis byin gyis brlab par bya'o// oM AHhrIHhU~M swA hA/ mchod pa'i sngags so// ji ltar dong gru bzhi khengs pa dang / yur ba byas te des dong zlum po dgang bar bya'o// de la nya lcibs dang nya gson po bcug ste chu g.yas phyogs su 'khor ram blta bar bya'o// de nas yid kyis dong gi lha mo bteg ste chu snod la rab tu gzhug par bya'o// chu snod kyang dzAM gu li'i gnas su gzhag par bya'o// de dang nye bar smyug ma shin tu ring po'i steng du gdugs dkar po ba dan 'phyang ba'o// dUr ba dang / kun da dang / sna ma'i me tog dang bcas pas mchod par bya'o// de nas mtshan mo'i thun dang po la rang gi lhag pa'i lha'i rnal 'byor dang ldan pas slob dpon rdo rje sems dpa'i rnal 'byor dang ldan pa la byang phyogs kyi sgrub pa pos rdo rje dril bu bzung nas gsol ba gdab par bya'o// de bzhin gshegs pa kun zhi ba// de bzhin gshegs pa kun gyi gnas// mtshan nyid thams cad yongs rdzogs pa// gtso bo'i gtsug lag khang du brtag // de nas hU~M las skyes pa'i rdo rje'i ljags bla mas bsams nas phyogs rnams kun na bzhugs pa yi// sangs rgyas rnams ni bdag la dgongs// 'dir bdag bsam pa dge ba yis// lha khang gtsug lag khang gnas bya// sangs rgyas la sogs kun byon nas// dngos grub rnams ni bdag la stsol// zhes pas sangs rgyas la sogs pa rnams la bdag gis zhu bar bya'o// bgegs dang bdud thams cad nye bar bskrad par bya ste/ 'chad par 'gyur ba'i go rims kyi rim pas so// go rims nges pa'i bar du cho ga ji lta bas maN+Dal zlum po byas te nyer spyod lnga'i mchod pa rnams kyis yongs su mchod de bum pa lhag par gnas par bya'o// de lnga bcu rtsa gsum dang / bcu gcig dang / yang na lnga'o// lnga bcu rtsa gsum gyi phyogs la dkyil 'khor pa thams cad kyis so so'i re re'o// las thams cad pa'i bum pa gcig ste lnga bcu rtsa bzhi'o// bcu gcig gi phyogs la rnam par snang mdzad chen po dang sems ma rdo rje la sogs pa lnga rnams kyi gcig go// mi bskyod pa la sogs pa lnga rnams kyi gcig go// rin chen 'byung ldan la sogs pa lnga rnams kyi gcig go// 'od dpag med la sogs pa lnga rnams kyi gcig go// don yod grub pa la sogs pa lnga rnams kyi gcig go// sgeg mo la sogs pa bzhi bo rnams kyi gcig go// bdug spos ma la sogs pa bzhi po rnams kyi gcig go// rdo rje lcags kyu dang byams pa la sogs pa lnga po rnams kyi gcig go// rdo rje zhags pa dang / spos kyi glang po la sogs pa lnga rnams kyi gcig go// rdo rje rgyas pa dang bdud rtsi 'od la sogs pa lnga rnams kyi gcig go// rdo rje 'bebs pa dang / rdo rje snying po la sogs pa lnga rnams kyi gcig go// las thams cad pa'i bum pa gcig dang bcas pas bcu gnyis so// lnga'i phyogs la rnam par snang mdzad la sogs pa'i de bzhin gshegs pa lnga dang sems ma rdo rje ma la sogs pa'i lha mo bzhi dang dgu la gcig go// sgeg mo la sogs pa'i lha mo brgyad la gcig go// rdo rje sems dpa' la sogs pa byang chub sems dpa' bcu drug la gcig go// byams pa la sogs pa'i byang chub sems dpa' bcu drug la gcig go// rdo rje lcags kyu la sogs pa khro bo bzhi rnams la gcig go// las thams cad pa'i bum pa gcig dang bcas te drug go// de la las thams cad pa'i mtshan nyid ni lto ba zlum po la cha lnga bcur cha gcig gis mchog pa'o// ji srid mchu'i mthar thug pa'i dpangs su cha nyi shu rtsa gcig go// de'i mchu 'og tu 'phyang ba la cha gnyis so// kha'i bug pa la cha bcu gsum mo// mgrin pa'i 'og gi bug pa la phyed dang bcas pa'i cha lnga'o// mgrin pa'i dpangs la rkang pas lhag pa'i sor brgyad do// mchu'i 'og gi char 'phred la rkang pa dang bcas pa'i cha bcu drug go// de nas dkar pos kha bsgyur nas dkar por byas la sna tshogs chu skyes dang zla ba la mtshan ma rnams bri bar bya'o// rnam par snang mdzad chen po'i rdo rje rtse lnga pa dkar po'o// sems ma rdo rje ma'i rdo rje sngon po'o// rin chen rdo rje ma'i rdo rjes mtshan pa'i rin po che'o// chos kyi rdo rje ma'i rdo rjes mtshan pa'i pad+ma'o// las kyi rdo rje ma'i sna tshogs rdo rje'o// mi bskyod pa'i rdo rje rtse lnga pa sngon po'o// rdo rje sems dpa'i rdo rje dkar po'o// rdo rje rgyal po'i rdo rjes mtshan pa'i lcags kyu'o// rdo rje chags pa'i mda' 'gengs pa'o// rdo rje chags pa'i rdo rje dang bcas pa'i phyag gnyis kyis legs par rab tu sbyin par byed pa'o// rin chen 'byung ldan gyi rdo rjes mtshan pa'i rin po che'o// rdo rje rin chen gyi rdo rjes mtshan pa'i rin po che'i phreng ba'o// rdo rje gzi brjid kyi nyi ma'o// rdo rje tog gi yid bzhin nor bu'i rgyal mtshan no// rdo rje bzhad pa'i rdo rjes mtshan pa'i so'i phreng ba'o// 'od dpag med kyi rdo rjes mtshan pa'i pad+ma'o// rdo rje chos kyi ngang pa dang bcas pa'i pad+ma'o// rdo rje rnon po'i ral gri dang pu sti'o// rdo rje rgyu'i 'khor lo rtsibs brgyad pa'o// rdo rje gsung ba'i chos kyi dung ngo // don yod grub pa'i sna tshogs rdo rje'o// rdo rje las kyi de bzhin no// rdo rje srung ba'i rdo rje las byas pa'i go cha'o// rdo rje gnod sbyin gyi rdo rjes mtshan pa'i mche ba gzung ngo // rdo rje mtshams kyi rdo rje khu tshur dag gis gzung ba'i rdo rje rtse lnga pa'o// rdo rje sgeg mo'i rdo rje gnyis so// rdo rje phreng ba ma'i rin po che'i phreng ba'o// rdo rje glu ma'i pi wang ngo // rdo rje gar ma'i rdo rje rtse gsum gyis mtshan pa'i lag pa gnyis so// rdo rje bdug spos ma'i pog phor ro// rdo rje me tog ma'i me tog gi snod do// mar me ma'i mar me'i sdong po'o// dri ma'i dri'i dung ser po'o// byams pa'i yal ga dang bcas pa'i klu shing gi me tog go// don yod gzigs kyi spyan dang bcas pa'i chu skyes so// ngan song kun 'joms kyi lcags kyu'o// mya ngan dang mun pa thams cad 'joms pa'i blo gros kyi dbyug pa'o// spos kyi glang po'i dung ngo // dpa' bar 'gro ba'i ral gri'o// nam mkha' mdzod kyi pad+ma la gnas pa'i chos kyi mdzod do// ye shes tog gi yid bzhin gyi nor bu'i rgyal mtshan no// bdud rtsi 'od kyi bum pa'o// zla 'od kyi zla ba'o// bzang skyong gi 'bar ba dang bcas pa'i rin po che'o// dra ba can gyi 'od kyi rdo rje'i gur ro// rdo rje snying po'i rdo rje dang ut+pa la sngon po'o// blo gros mi zad pa'i bum pa'o// spobs pa brtsegs pa'i pad+ma la gnas pa'i rin po che brtsegs pa'o// kun du bzang po'i rin po che'i snye ma'o// rdo rje lcags kyu'i lcags kyu'o// rdo rje zhags pa'i zhags pa'o// rdo rje rgyas pa'i lcags sgrog go// rdo rje 'bebs pa'i rdo rjes mtshan pa'i dril bu'o// de'i rjes su chu 'gram du rin po che lnga dang / sman lnga dang / 'bru lnga dang / dri lnga bum pa'i nang du byas te yal ga rgyas pa'i lo mas kha brgyan te me tog gi phreng ba dang bcas shing gos zung gis mgul ba brgyan nas rgyal mtshan dang / dar dang gser las byas pa'i thig le dang / mig gnyis dang / le brgan rtsi dang / mchod phyir thogs kyis nye bar brgyan par byas la/ 'bras yos dang / 'bru ma nyams pa dang / me tog dang / pri yang ku dang / go yu rnams kyis nang bkang ste/ ku sha sar pa'i stan 'khyil pa la bzhag nas las thams cad pa'i bum pa'i sngags kyis byin gyis brlabs nas dUr ba dang / kun da dang / sa la ma lhung ba'i ba'i lci ba dang / ras dkar po rnams kyis bsrung bar bya'o// de nas slob dpon khrus byas nas mnyam par 'dug ste/ myur du baM yig yongs su gyur pa las rin po che sna tshogs kyi rang bzhin gyi bum pa la a yig las skyes pa'i chos 'byung dkar po nang du gnas pa bsgom par bya'o// de'i rjes su rang rang gi sa bon gyi mtshan ma yongs su gyur pa las rang rang gi lha rnams rnam par bsam par bya'o// rang gi snying ga'i sa bon gyi 'od zer gyi lcags kyus ye shes sems dpa' spyan drangs te mdun du bltas nas zhabs bsil dang zhal bsil la sogs pa dbul bar bya'o// de nas dam tshig sems dpa' la bcug ste chags pa chen pos bzhu nas slar yang byang chub sems kyi gzugs kyis bdud rtsir gyur par bsam par bya'o// mtshan ma la dam tshig gi lha dang ye shes kyi lha dag gcig tu gyur par bsam mo// de nas me tog gi phreng ba dang bcas te skud pa lnga rdo rje la bcings te bum pa sa la bzhag nas g.yon pa dril bu dang bcas pa'i g.yon pa'i khu tshur gyis gzung ngo // oM sarba ta thA ga ta ma hA yo gI shwa ra hUM zhes pa ni 'khor lo'i dbang phyug gi snying bo'i sngags de lan bdun du mngon par bsngags par bya'o// oM badzra yak+Sha hUM zhes pa ni las thams cad pa'i sngags te gsum du mngon par bsngags par bya'o// yang rdo rje gnod sbyin gyi sngags kyis de bzhin du bsngags te me tog gsum gzhug par bya'o// so so'i sngags ni brgya rtsa brgyad bzlas par bya'o// de'i rjes su rnam par rgyal ba la sogs pa'i bum pa me tog la sogs pas yang dag par mchod nas las thams cad pa'i bum pa gzung nas mngon par bran te gtor ma phul nas kun khyab ces pa la sogs pa'i bstod pa sngon du song bas dril bu dkrol bar bya'o// kun khyab srid pa'i rtse mo'i rtse// bde gshegs rgyal ba'i bdag po ste// khams gsum pa yi rgyal po che// rnam par snang mdzad phyag 'tshal bstod// rdo rje sems dpa' khyod phyag 'tshal// rdo rje rin chen khyod phyag 'tshal// rdo rje chos khyod phyag 'tshal bstod// rdo rje las khyod phyag 'tshal lo// de nas bum pa de rnams nas chu cung zad blangs te las thams cad pa'i bum par blugs so// slob dpon gang zhig rdo rje dbyings la mi spro na de'i rang gi yi dam lha'i spro bas sbyang ba dang rab tu gnas pa'i mthar thug pa'i bya ba thams cad byed pa la 'gal ba med do// da ni bum pa gzhag pa'i rim pa brjod par bya ste/ de la dkyil 'khor gyi shar gyi sgo nas brtsams nas g.yas skor gyis rnam par rgyal ba'i bum pa la sogs pa rnams nas mi bskyod pa'i bum pa'i mthar thug par dgod par bya'o// shar gyi sgo la 'khor lo'i dbang phyug gi rnam par rgyal ba'i bum pa dang / de'i rjes su rim gyis rdo rje lcags kyu dang / rdo rje chags pa dang / rdo rje legs pa dang / ngan song kun 'joms dang / mya ngan dang mun pa thams cad 'joms pa'i blo gros dang / rdo rje sgeg mo dang / sems ma rdo rje ma dang / rdo rje bdug spos ma dang / spos kyi glang po dang / dpa' bar 'gro ba dang / rdo rje gzi brjid dang / rdo rje rin chen rnams kyi bum pa bcu gsum mo// de bzhin du lho'i sgo nas brtsams nas rin chen 'byung ldan dang / rdo rje zhags pa dang / rdo rje tog dang / rdo rje bzhad pa dang / nam mkha' mdzod dang / ye shes tog dang / rdo rje phreng ba ma dang / rin chen rdo rje ma dang / rdo rje me tog ma dang / bdud rtsi 'od dang / zla 'od dang / rdo rje rnon po dang / rdo rje chos rnams kyi bum pa bcu gsum mo// de bzhin du nub sgo nas brtsams nas 'od dpag med dang / rdo rje rgyas pa dang / rdo rje rgyu dang / rdo rje gsung ba dang / bzang skyong dang / dra ba can gyi 'od dang / rdo rje glu ma dang / chos rdo rje ma dang / rdo rje mar me ma dang / rdo rje dri ma dang / blo gros mi zad pa dang / rdo rje srung ba dang / rdo rje las rnams kyi bum pa bcu gsum mo// de bzhin du byang sgo nas brtsams nas don yod grub pa dang / rdo rje 'bebs pa dang / rdo rje gnod sbyin dang / rdo rje mtshams dang / spobs pa brtsegs pa dang / kun du bzang po dang / rdo rje gar ma dang / las kyi rdo rje ma dang / dri rdo rje ma dang / byams pa dang / don yod gzigs dang / rdo rje rgyal po dang / rdo rje sems dpa' dang / mi bskyod pa rnams kyi bum pa bcu bzhi rnams so// las thams cad pa'i bum pa ni dbang ldan gyi phyi rol gyi phyogs su bltas nas bum pa'i phreng ba rnams kyi bar du gzhag par bya'o// de'i phyir dang po lhag par gnas par byas pa'i bum pa rnams dkyil 'khor gyi 'khor lo la g.yas phyogs su bskor ba lan re byas nas dkyil 'khor gyi 'khor lo'i 'khor lo dang 'od zer gyi phreng ba'i sa'i phyi rol du bum pa rnams gzhag par bya'o// bum pa dgod pa'i dus su shes rab kyi pha rol tu phyin pa la sogs pa theg pa chen po'i mdo rnams bklag par bya'o// ga pur dang a ka ru dang sih+la la sogs pa'i bdug spos kyi snod dang mar me la sogs pa rnams kyis kyang dkyil 'khor la mchod par bya'o// de nas snga dro'i thun la slob dpon dri bzangs kyi chus khrus byas nas las thams cad pa'i chus bdag nyid la 'thor 'thung byas nas srung ba'i 'khor lo la sogs pa bsgom pa dang sngags dang phyag rgya rnams kyis yang dag par bsrung bar bya'o// rdo rje dang dril bu bzung nas oM badzra ud+g+ha Ta ya sa ma ya pra be sha ya hU~M zhes pa'i sngags 'di brjod nas sgo dbye bar bya'o// ting nge 'dzin gsum bsgom par byas nas/ yang dpung bzangs kyi tshigs su bcad pa rab tu byed pa drug pa nas bshad pa'i cho gas gtor ma chen po phul te/ de la gnas pa'i lha rnams yid kyis nam mkha' la bzhugs su gsol lo// 'dir gtsug lag khang la sogs pa'i sa gzhi la bgegs rnams med par bsam par bya'o// de'i rjes la/ shar dang byang du rgyug pa yi// ri mo bdun bdun rab tu sbyar// re mig sum cu rtsa drug ste// mnyam du khang pa'i sa gzhi la// dbus kyi gnas ni bzhi po la// de la sngags pa gnas par bya// de phyir me mtshams re mig sogs// re mig bcu gnyis go rims bzhin// sprin gyi sgra dang / khro bo gzegs ma dang / shes rab mthar byed dang / gsus po che dang / 'jig rten gsum rab tu sgrub pa dang / pad+ma mthar byed dang / rgyal ba dang / dpa' bo rnam par gnon pa dang / bdud rtsi 'khyil ba dang / rnam par rgyal ba dang / rnam par rgyal ba chen po dang / gshin rje mthar byed rnams g.yas skor gyis bkod nas mchod par bya'o// de bzhin du de'i phyir me la sogs pa'i re mig nyi shu po rnams la Tak+ki dang / mthar spyod dang / rdo rje zhags pa dang / yal ga can dang / rin chen gtsug tor dang / dbyug pa sngon po dang / sbyang dka' ba dang / rdo rje rgyas pa dang / 'jigs byed dang / rab tu gtum po dang / stobs po che dang / gom bskyod dang / rdo rje 'bebs pa dang / rdo rje gad rgyangs dang / rdo rje rnam 'joms dang / mi g.yo ba dang / rnam 'joms dang / rdo rje lcags kyu dang / rdo rje gnam lcags dang / blta bar mi bzod pa rnams dgod par byas nas mchod par bya'o// de la sprin gyi sgra dang / gsus po che dang / rgyal ba dang / rnam par rgyal ba rnams dang por mchod par bya'o// rang rang gi re mig la rang rang gi phur bus gdab par bya'o// oM AHme g+ha nA dA ya hUM swA hA/ oM AHma ho da rA ya hUM swA hA/ oM AHdzA yA ya hUM swA hA/ oM AHbi dza yA ya hUM swA hA/ de nas de bzhin du mi g.yo ba la sogs pa khro bo nyi shu rtsa brgyad po rnams kyi rang rang gi re mig rnams rang rang gi phur bus gdab par bya'o// oM AHa tsa lA ya hU~M swA hA/ oM AHbi drA ba kA ya hU~M swA hA/ oM AHbadzra aM ku shA ya hUM swA hA/ oM AHma hA bi dza yA ya hUM swA hA/ oM AHya mAn+ta kA ya hUM swA hA/ oM AHbadzra A sha ni ma hA kro d+hA ya hUM swA hA/ oM AHdurnI rIk+ShA ya hUM swA hA/ oM AHTak+ki rA dzA ya hUM swA hA/ oM AHan+ta tsa rA ya hUM swA hA/ oM AHbadzra pA shA ya hUM swA hA/ oM AH ka ni krod+hA ya hUM swA hA/ oM AHpradz+nyAn+ta kA ya hUM swA hA/ oM AHba lA lA ya hUM swA hA/ oM AHrat+na shi kha rA ya hUM swA hA/ oM AHnI la daN+DA ya hUM swA hA/ oM AHdurdza yA ya hUM swA hA/ oM AHbadzra s+pho TA ya hUM swA hA/ oM AHtrai lo kya pra sA d+ha kA ya hUM swA hA/ oM AHpang+mAn+ta kA ya hUM swA hA/ oM AHbadzra b+hI mA ya hUM swA hA/ oM AHbadzra pra tsaN+DA ya hUM swA hA/ oM AHma hA ba lA ya hUM swA hA/ oM AHba da nI k+She pA ya hUM swA hA/ oM AHbadzra A be shA ya hUM swA hA/ oM AHbI ra bi krAn+tA ya hUM swA hA/ oM AHa mr-i ta kuN+Da li ne hUM swA hA/ oM AHbadzra aT+Ta hA sA ya hUM swA hA/ oM AHbadzra be+e dA ra NA ya hUM swA hA/ de nas khang pa'i dkyil du bsdad nas raM las skyes pa'i nyi ma'i steng du hUM las skyes pa'i sna tshogs rdo rje la gnas pa'i hUM yig gi 'od zer rab tu 'bar ba rdo rje rnam par brkyang ba mtshams med cing dum bu gcig tu gyur pa rdo rje'i rab dang / gur dang mda'i dra ba dang / ba dan dang / 'og gi gnas kyang 'bar zhing 'bar ba bzod par dka' ba'i sna tshogs rdo rje'i sa gzhir rnam par bsgom mo// de'i dbus su myur du bdag nyid rdo rje sems dpa'i gzugs so// gzhan du yang bsgyur te 'jig rten gsum las rnam par rgyal ba dang / ming gzhan rdo rje hUM mdzad ces pa sna tshogs chu skyes dang nyi ma la gnas pa'i 'jigs byed dang dus mtshan ma zhabs gnyis las g.yas brkyang bas mnan pa khro bo bskal ba'i dus kyi mtha'i me'i 'od zer gyi tshogs pa 'dra ba/ 'gro ba ma lus pa'i bgegs kyi tshogs rnams za bar byed pa lta bu sngon po dang ser po dang ljang gu'i rtsa ba dang / g.yas dang g.yon pa'i zhal gsum gsal bar byas pa/ mche ba gtsigs shing ljags bskyod pa zhal so so'i smin ma 'khyog po bsdus pa/ dmar zhing zlum pa'i spyan gsum pa/ phyag rgya drug dang ldan pa dpral ba'i steng du thod pa lnga dang mi mgo rlon pa khrag 'dzag pa'i phreng ba 'phyad bas rnam par brgyan pa de'i mgo bo'i ska rags dang / stag gi pags pa'i sham thabs 'dzin pa skra dmar ser gyen du 'bar zhing dga' bo sngon pos dkris pa'o// 'jog po la sogs pa klu'i rgyal po rnams kyis brgyan cing rdo rje dril bu'i mtshan pa'i phyag gnyis rdo rje khu tshur bcangs te rgyab gnyis sbyar te mthe'u chung gnyis lcags sgrog bzhin du 'khyud de mdzub mo gnyis brkyang ba ni 'jig rten gsum las rnam par rgyal ba'i phyag rgya rang 'od kyi shes rab la 'khyud pa'o// g.yas pa'i phyag gnyis lcags kyu dang zhags pa'o// g.yon pa dag na thod pa dang kha T+wAM ga 'dzin pa'o// phyogs kyi zhal nas hUM gi sgra sgrogs ba rang gi snying ga'i hUM gi yi ge'i 'od zer 'phros pas phyogs phyogs nas bgegs rnams dgug par bya'o// de nas byang phyogs kyi sgrub pa po sprin gyi sgra la sogs pa'i rnams so sor bsgyur bar byas la rang rang gi phur bu gdab par bya'o// dang po me'i mtshams la sogs pa'i zur bzhi la phyi rol du 'chad par 'gyur ba'i rang rang gi sngags kyis phur bu gdab par bya'o// de yang phur bu ring ba'i tshad ni sor bco brgyad dang bcu gnyis dang brgyad rnams go rims ji lta ba bzhin du sor drug dang bzhi dang phyed kyis lhag pa'i gnyis kyi tshad kyi bsring bar bya'o// gser las skyes pa dang seng ldeng dag // las thams cad pa'i bum pa'i chus bkrus pa/ las thams cad pa'i sngags kyis byin gyis brlab po// de nas ri mo nyi shu rtsa brgyad kyi rtse mo la go rims bzhin du dang po dbang ldan nas brtsams te mi g.yo ba dang / rnam 'joms dang / rdo rje lcags kyu dang / rnam par rgyal ba chen po dang / gshin rje mthar byed dang / rdo rje gnam lcags dang / blta bar mi bzod pa rnams kyi sngon po dang / ser po dang / dkar po dang / skya bo dang / sngon po dang / ser po dang / dkar po rnams don grub dang tsan+dan dmar pos rnam par byugs te/ me tog dmar po dang mchod phyir thogs kyis nye bar brgyan te/ lte 'og man chad rtse mo gcig pa'i rnam pa ste mi g.yo ba la sogs pa'i khro bo'i ming gi rnam pa'o// de bzhin du me'i mtshams nas brtsams te Tak+ki dang / mthar spyod pa dang / rdo rje zhags pa dang / khro bo gzegs ma dang / shes rab mthar byed dang / 'bros pa dang / rin chen gtsug tor rnams kyi sngon po dang / skya bo dang / nag po dang / sngon po dang / dkar po dang / ljang gu dang / ser po rnams so// lhag ma sngon bzhin du'o// de bzhin du dang po bden bral nas brtsams te dbyug pa sngon po dang / sbyang dka' ba dang / rdo rje rgyas pa dang / 'jig rten gsum rab tu sgrub par byed pa dang / pad+ma mthar byed dang / 'jigs byed dang / rab tu gtum po rnams sngon po dang / ser po dang / dmar po dang / sngon po dang / dmar po dang / ljang gu dang / ser ba rnams kyang 'dir sngon bzhin du'o// de bzhin du dang po rlung gi mtshams nas brtsams te/ stobs po che dang / gom bskyod dang / rdo rje 'bebs pa dang / dpa' bo rnam par gnon pa dang / bdud rtsi 'khyil pa dang / rdo rje gad rgyangs can dang / rdo rje rnam 'joms rnams sngon po dang / sngo bsangs dang / sna tshogs mdog dang / dkar po dang / sngon po dang / dkar po dang / ljang gu rnams so// 'dir yang lhag ma rnams sngon bzhin du'o// de nas yang mi g.yo ba la sogs pa khro bo nyi shu rtsa brgyad hUM yig las byung ba'i rdo rje tho bas mtshan pa lag pa g.yas na'o// lte ba'i steng du rang gzugs so// 'og rtse mo gcig pa'i lag pa g.yon du bsgom par bya'o// oM badzra a tsa la ma hA kro d+ha kI la ya sarba big+h+rA na A dz+nyA pa ya ti badzra d+ha raHsarba I sha nA nAM kA ya bAk+tsit+ta kI la ya hUM hUM phaT/ ces brjod nas sngon du dbang ldan gyi ma go la phur bus gdab po// phur bu mi g.yo ba'i rnam par bsam par bya'o// de bzhin du oM badzra mud+ga ra badzra kI la ya a ko Ta ya hUM/ zhes brjod nas brdung bar bya'o// de bzhin du oM badzra bi drA ba ka ma hA kro d+ha kI la ya sarba big+h+nAM kA ya bAk+tsi t+taM kI la ya hUM phaT/ oM badzra aM ku sha ma hA kro d+ha kI la ya sarba big+hA nA dz+nyA pa ya ti badzra d+ha raHsarba a mr-i taM kA rANAM kA ya bA lci t+taM kI la ya hUM phaT/ oM badzra bi dza ya ma hA kro d+ha kI la ya sa rba big+t+nA nA dz+nya pa ya ti ba dzra b+ha raHsarba in+d+ra NAM kA ya bA ka tsit+taM kI la ya hUM phaT/ oM AHya mAn+ta kr-ita ma hA kro d+ha kI la ya sa rba big+h+nA nA dz+nyA pa ya ti badzra d+ha raHsU r+yA nAM sa pa ri bA rA NAM kA ya bA ka tsit+taM kI la ya hUM phaT/ oM badzra A sa ni ma hA kro d+ha kI la ya sarba bi g+h+nA nA dz+nyA pa ya ti badzra d+ha raHsarba u pen+d+rA NAM kA ya bA ka tsit+taM kI la ya hUM phaT/ oM badzra du rni rI k+Sha ma hA kro d+ha kI la ya sarba big+h+nA nA dz+nyA pa ya ti badzra d+ha raHsarba kA rti kA nAM sa pa ri bA rA NAM kA ya bA ka tsit+taM kI la ya hUM phaT/ oM badzra mud+ga ra A ko Ta ya badzra kI la yA dz+nyA pa ya ti badzra d+ha ro hUM phaT/ ces pa'i sngags 'di phur bu so so la brjod par bya'o// shar du'o// oM badzra Tak+ki rA dzA sa pa ri bA rA nAM kA ya bA ka tsit+taM kI la ya hUM phaT/ oM badzra an+ta tsa ra ma hA kro d+ha kI la ya sarba big+h+nA nA dz+nyA pa ya ti badzra d+ha raHsarba d+harma kin+na ra rA dza sa pa ri bA rA NAM kA ya bA ka tsi t+taM kI la ya hUM phaT/ oM badzra pA sha ma hA kro d+ha kI la ya sarba big+nA ba ya ti badzra d+ha raHsarba ar+tha sid+d+ha bid+yA d+ha rAM sarba du Sh+Ta sa pa ri pA rA NAM kA ya bA ka tsi t+taM kI la ya hUM phaT/ oM badzra ka Ni ma hA kro d+ha kI la ya sarba bi g+h+nA nA dz+nyA pa ya ti badzra d+haraHsarba duSh+Ta sa pa ri bA rA NAM kA ya bA ka tsi t+taM kI la ya hUM phaT/ oM AHpra dz+nyAn+ta kr-i ta ma hA kro d+ha kI la ya sarba big+h+nA nA dz+nyA d+ha raHsarba tu Sh+Ta pany+tsa shi kha gan+d+ha rba rA dza sa pa ri bA rA NAM kA ya bA ka tsit+taM kI la ya hUM phaT/ oM badzra ma hA ba la kro d+ha kI la ya sarba bi g+ha nA dz+nyA pa ya ti badzra d+ha raHsarba duSh+Ta b+h+raM gi ri ti sa pa ri bA rA NAM kA ya bA ka tsit+taM la ya hUM phaT/ oM badzra rat+na shi kha ra ma hA kro d+ha kI la ya sarba bi g+hA nA dz+nyA ba ya ti badzra d+ha raHsarba du Sh+Ta ba la b+ha dra sa pa ri bA rA NAM kA ya bA ka tsit+taM kI la ya hUM phaT/ lho du'o// oM AHnI la daN+Da ma hA kro d+ha kI la ya sarba bi g+h+na nA dz+nya pa ya ti badzra d+ha raHsarba duSh+Ta ni r+r-i t+ya sa pa ra bA rA nAM kA ya bA ka tsi t+taM kI la ya hUM phaT/ oM AHdur dz+dza ya ma hA kro d+ha kI la sarba bi g+h+na nA rtA pa ya ti badzra d+ha raHsarba duSh+Ta pr-i thI de bI/ sa ba ri bA rA NAM kA ya bA ka tsi t+taM kI la ya hUM phaT/ oM badzra s+pho Ta ma hA kro d+ha kI la ya sarba big+h+nA nA dz+nyA pa ya ti badzra d+ha raHsarba duSh+Ta be ma tsi tra sa pa ri bA rA NAM kA ya bA ka tsit+taM kI la ya hUM phaT/ oM badzra trai lo kya pra sA d+ha ka ma hA kro d+ha kI la ya sarba bi g+h+na nA dz+nyA pa ya ti badzra d+ha raHsarba duSh+Ta wa ru Na sa pa ri bA rA NAM kA ya bA ka tsit+taM kI la ya hUM phaT/ oM AHpad+m+mA n+ta k-i ta ma hA kro d+ha kI la ya sarba big+h+nA nA dz+nyA pa ya ti badzra d+ha raHsarba duSh+Ta nan+di ge shwar sa pa ri bA rA NAM kA ya bA ka tsit+taM kI la ya hUM phaT/ oM badzra b+hI ma ma hA kro d+ha kI la ya sarba big+h+nA nA dz+nyA pa ya ti badzra d+ha raHsarba duSh+Ta ba li ra su ren+d+ra sa pa ri bA rA NAM kA ya bA ka tsit+taM kI la ya hUM phaT/ oM badzra pra tsa N+Da ma hA kro d+ha kI la ya sarba big+h+nA nA dz+nyA pa ya ti badzra d+ha raHsarba duSh+Ta pra h+lu da sa pa ri bA rA NAM kA ya bA ka tsit+taM kI la ya hUM phaT/ nub tu'o// oM AHma hA ba la ma hA kro d+ha kI la ya sarba big+h+nA nA dz+nyA pa ya ti badzra d+ha raHsarba duSh+Ta bA yu sa pa ri bA rA NAM kA ya bA ka tsit+taM kI la ya hUM phaT/ oM badzra pA da nI k+She pa ma hA kro d+ha kI la ya sarba big+h+nA nA dz+nyA pa ya ti badzra d+ha raHsarba duSh+Ta ma hA kA la sa pa ri bA rA NAM kA ya bA ka tsit+taM kI la ya hUM phaT/ oM badzra A be sha ma hA kro d+ha kI la ya sarba bi g+h+nA nA dz+nyA pa ya ti badzra d+ha raHsarba duSh+Ta bi nA ya ka sa pA ri bA rA NAM ka ya bA ka tsit+taM kI la ya hUM phaT/ oM AHbI ra ba krAn+ta ma hA kro d+ha kI la ya sarba big+h+nA nA dz+nyA ba ya ti badzra d+ha raHsarba duSh+Ta ku ber ya sa ba ri bA rA NAM kA ya bA ka tsit+taM kI la ya hUM phaT/ oM AHbadzra a mr-i ta kuN+Da li ma hA kro d+ha kI la ya big+h+nA nA dz+nyA pa ya ti badzra d+haraHsarba tuSh+Ta dza ya ka ra sa ba ri bA rA NAM kA ya bA ka tsit+taM kI la ya hUM phaT/ oM badzra aT+Ta ha sa ma hA kro d+ha kI la ya sarba big+h+nA nA dz+nyA pa ya ti badzra d+ha raHsarba duSh+Ta ma d+hU ka ra sa pa ri bA rA NAM kA ya bA ka tsit+taM kI la ya hUM phaT/ oM badzra bi dA ra Na ma hA kro d+ha kI la ya sarba big+h+nA nA dz+nyA pa ya ti badzra d+ha raHsarba duSh+Ta ba san+ta sa pa ri bA rA NAM kA ya bA ka tsit+taM kI la ya hUM phaT/ byang du'o// de bzhin du bgegs kyi tshogs rnams la phur bus btab pas lus kyi ngan du spyod pa dang / ngag gi ngan du spyod pa dang / yid kyi ngan du spyod pa rnams bcom nas bde ba chen po dang de bzhin ro gcig par yang dag par gnas shing bgegs lhag ma rnams ring du 'bros par bsam zhing rnam pa thams cad du bgegs med pa'i sa'i cha lhag par grol lo zhes pa ni rim pa gcig go// yang na/ oM AHya mAn+ta kr-i ta sarba duSh+Ta u ben+d+rAM sa pa ri bA rA na kI la ya hUM phaT/ oM AHTak+ki rA dzA sarba duSh+Ta big+h+nAM sa pa ri bA rA na kI la ya hUM phaT/ oM AHme g+ha nA dA ma hA kro d+ha sarba duSh+Ta big+h+nAM sa pa ri rbA rA na kI la ya hUM phaT/ oM AHpradz+nyA n+ta kr-i ta sarba duSh+Ta ya ma nA sa pa ri bA rA na kI la ya hUM phaT/ oM AHnI la daN+Da sarba duSh+Ta nai r+r-i t+ya sa pa ri bA rA na kI la ya hUM phaT/ oM AHma ho da ram hA kro d+ha sarba du Sh+Ti bi g+h+nAM sa pa ri bA rA na kI la ya hUM phaT/ oM AHpad+mAn+ta kr-i ta sarba duSh+Ta nA g+haM sa pa ri pA rA na kI la ya hUM phaT/ oM AHmah+pa bA la sarba duSh+Ta bA yU na sa pa ri bA rA na kI la ya hUM phaT/ oM AHdza ya ma hA kro d+ha sarba duSh+Ta big+h+nAM sa pa ri bA rA na kI la ya hUM phaT/ oM AHbig+h+nAn+ta kr-i ta sarba duSh+Ta ku be ra sa pa ri bA rA na kI la ya hUM phaT/ oM AHa tsal sarba duSh+Ta bi nA ya kaM sa pa ri bA rA na kI la ya hUM phaT/ oM AHbidzA ya ma hA kro d+ha sarba duSh+Ta I nas pa ri bA rA na kI la ya hUM phaT/ ces pa'i sngags kyis brdung bar bya'o// rnam par rgyal ba chen po dang / khro bo gzegs ma dang / 'jig rten gsum rab tu bsgrub pa dang // dpa' bo rnam par gnon pa rnams kyi gnas la go rims ji lta ba bzhin du gshin rje dang / shes rab dang / pad+ma dang / bgegs mthar byed rnams shes par bya'o// de bzhin du blta bar mi bzod pa dang / Tak+ki dang / rin chen gtsug tor dang / dbyug sngon dang / stobs po che dang / rdo rje rnam 'joms dang / mi g.yo rnams kyi gnas rnams la Tak+ki dang / sprin gyi sgra dang / dbyug pa sngon po dang / gsus po che dang / stobs po che dang / rgyal ba dang / mi g.yo ba dang / rnam par rgyal ba rnams te/ khro bo brgyad shes par bya'o zhes pa ni/ phur bu bcu gnyis gdab bo zhes pa ni rim pa gnyis pa'o// yang na gshin rje mthar byed la sogs pa'i gnas gang la rdo rje lcags kyu dang / rdo rje zhags pa dang / rdo rje rgyas pa dang / rdo rje 'bebs pa dang / khro bo bzhi'i rnam pa'i phur bus de bzhin du gzhan la'o zhes pa ni/ rim pa gsum pa'o zhes pa ni phur bu'i cho ga'o// // de nas slob dpon dkyil 'khor gyi dbang phyug gi rnal 'byor dang ldan pas nam mkha' la de bzhin gshegs pa thams cad dmigs te yang dag par mchod par bya'o// gzhon nu ma mnyams pas byas pa'am dpa' bo'i rin gyis nyos pa'i skud pa lnga lnga dkar po dang / ser po dang / dmar po dang / ljang gu dang / nag po'i kha dog rnams so sor kha bsgyur nas b+h+rUM AM dzrI khaM hUM zhes pa de bzhin gshegs pa lnga'i sa bon rdzogs pas de bzhin du byin gyis brlab par bya'o// de'i rjes su nam mkha' la gnas pa'i de bzhin gshegs pa lnga'i thugs ka rnams la b+h+rUM yig la sogs pa'i sa bon rdzogs pa las ye shes kyi thig gi 'od zer gyi rang bzhin rnams blta'o// oM AHsha shwa tA badzra sU traM me pra yats+tsha hUM zhes pa 'dis rnam par snang mdzad chen po la zhu bar bya'o// de bzhin du oM AH rat+nai Sha badzra sU traM me phra yats+tsha hUM/ oM AHa mr-i tai Sha sU traM me pra yats+tsha hUM/ oM AHa mo g+hai Sha badzra sU traM me pra ya ts+tsha hUM/ oM AHcit+tai Sha badzra sU traM me pra yats+tsha hUM zhes pa 'dis zhu bar bya'o// de nas dza yig ser po las zla ba dang nyi ma'i rang bzhin gyi mig gnyis so// oM dIp+ta dr-iSh+Ti aM ku sha dzaHzhes brjod pas mig gnyis rab tu bskyod nas mig gi rdzi ma 'bar zhing lta ba'i lcags kyus de bzhin du rnam par snang mdzad la sogs pa rnams bskul nas gdan drangs te so so'i kha dog de bzhin du gzhug par bya'o// de'i phyir de rnams me long lta bu la sogs pa'i ye shes lnga'i rang bzhin no// me long lta bu'i ye shes la sogs pa so sor re re la ye shes bzhi'i rjes su 'brang nas nyi shu rtsa lnga'i dbye ba rnams su 'gyur ro// de'i rjes su las thams cad pa'i gzugs kyis las kyi slob dpon gyis bzung nas lhan cig tu dang po re re la skud pa lnga lnga'i thig skud bsgril bar bya'o// de'i rjes su de bzhin du bsgril ba'i lnga po thig skud gcig tu bya'o// oM a n+yo n+yo nu ga tAHsarba d+harmaHspa rA s+pha rA nu phra biSh+Ta sarba d+harmAHa t+ya n+tA nu pra biSh+TaHsarba d+ha rmAHoM AHhUM/ zhes brjod nas bsgril bar bya'o// bsgril ba rab tu btab nas gser la sogs pa'i snod du bzhag nas dri dang me tog dang spos la sogs pa rnams kyis mchod nas las thams cad pa'i sngags kyis bsrung bar bya'o// oM badzra saM ma ya sU traM mA ti kra ma hUM/ zhes pa 'dis lan brgya rtsa brgyad bzlas nas lhag par gnas par bya'o// yang oM sarba saM shod+ha ni hUM phaT/ ces pa'i sngags kyi bum pa thams cad kyi chus legs par gtor te me tog gcal du bkram nas nam mkha'i mthil du song ste yi dam lha'i dkyil 'khor la dmigs te mchod yon sngon du phul nas yang dag par mchod par bya'o// de nas phyag 'tshal te/ rang de'i rnal 'byor dang ldan pas byang phyogs kyi sgrub pa po las thams cad pa'i gzugs su rnam par bsam mo// rang dang de'i yang g.yas phyogs dang g.yon gyi mig dag la dz+dza yig las skyes pa'i 'od zer ser po la zla ba dang nyi ma bsams nas thig skud g.yon pa'i rdo rje khu tshur gyis bzung ste lte bar gzung bar bya'o// de la yang byang phyogs kyi sgrub pa pos de bzhin du thig skud gzung nas/ dz+dzaHdz+dzaHdz+dzaHyi ge gsum gyi byang phyogs kyi sgrub pa po yang dag par bskul nas/ dz+dzaHdz+dzaHdz+dzaHzhes dz+dzaHyig gsum gyis bkug cing de bzhin du gdong mngon par phyogs te gnas pas nub tu gnas te kha shar du phyogs pa dang / lho phyogs su gnas te kha byang du phyogs pas tshangs pa'i thig gnyis lte ba nas mnyam du bar snang la gdab par bya'o// lag pa g.yas pa rdo rje dang bcas pa'i sor mo dag gis thig skud blangs te se gol gyi sgra dang bcas pas gdab bo// thig gdab pa thams cad du yang ngo // oM badzra sU tra mA ti kra ma hUM hUM oM trAM A hAHzhes brjod par bya'o// de'i thig gi sgras nam mkha'i khams thams cad khyab cing de bzhin gshegs pa thams cad yang dag par bskul bar bya'o// de rnams kyang byon te thig skud kyi nang du gzhug par bya'o// 'di'i sgra ni sems can gyi don du 'gyur ba'i dus so// de 'dir 'ongs so zhes pa'i brda'o// gang gi phyir thams cad du yang slob dpon dang byang phyogs kyi sgrub pa po g.yas skor gyis 'gro bar bya'o// phyogs thams cad kyang mnyam du 'gro bar bya'o// nam mkha'i thig gnyis bzhin dus la tshangs pa'i thig gnyis skud dang bcas pa'i lag pa dag gis gdab par bya'o// de nas Tak+ki'i phur bu'i gnas dang rdo rje rnam 'joms kyi phur bu dag la kha mngon par phyogs te shar phyogs kyi thig gdab par bya'o// de'i rjes su rdo rje mthar spyod pa'i phur bu la phyin te/ rdo rje gad rgyangs kyis phur bu dag la gdong mngon par phyogs te shar gyi rtsa ba'i thig gdab par bya'o// de nas khro bo stobs po che'i phur bu la phyin te/ rin chen gtsug tor gyi phur bu dag la gdong mngon par phyogs te nub phyogs kyi thig gdab par bya'o// de'i rjes su rkang pa bskyod pa'i phur bu'i gnas dang / rdo rje yal ga'i phur bu dag la gdong mngon par phyogs te nub kyi rtsa ba'i thig gdab par bya'o// de nas khro bo chen po rdo rje rab tu gtum po'i phur bu'i gnas dang / mi g.yo ba'i phur bu dag la gdong mngon par phyogs te byang phyogs kyi thig gdab par bya'o// de'i rjes su rdo rje 'jigs byed kyi phur bu'i gnas dang rdo rje 'joms pa'i phur bu dag la gdong mngon par phyogs te byang gi rtsa ba'i thig gdab par bya'o// de nas rdo rje blta bar mi bzod pa'i phur bu la phyin te dbyug pa sngon po'i phur bu dag la gdong phyogs te lho phyogs kyi thig gdab par bya'o// de nas rdo rje gnam lcags kyi phur bu'i gnas dang khro bo chen po sbyang dka' ba'i phur bu dag la gdong mngon du phyogs te lho'i rtsa ba'i thig gdab bo// de nas khro bo chen po rdo rje zhags pa'i phur bu la phyin te khro bo chen po bdud rtsi 'khyil pa'i phur bu dag la gdong mngon par phyogs te gzhogs kyi thig gdab par bya'o// de nas rdo rje 'bebs pa'i phur bu la phyin te shes rab mthar byed kyi phur bu dag la gdong mngon par phyogs te gzhogs kyi thig gdab par bya'o// de'i rjes su pad+ma mthar byed kyi phur bu'i gnas dang / rdo rje lcags kyu'i phur bu dag la gdong mngon par phyogs te gzhogs kyi thig gdab par bya'o// de nas gshin rje mthar byed kyi phur bu'i gnas dang rdo rje rgyas pa'i phur bu dag la gdong mngon par phyogs te gzhogs kyi thig gdab bo// thig gdab pa thams cad la so so la g.yas phyogs su bskor ba re re byas nas gdab bo// de nas thig gdab pa'i mthar bden bral gyi mtshams su phyin nas dbang ldan du kha phyogs te gtor ma dang mchod pa sngon du 'gro bas/ oM AHhUM badzra muHzhes pas ye shes kyi thig gshegs su gsol te/ nam mkha' la gnas pa'i de bzhin gshegs pa rnams kyi thugs kar rab tu zhugs te kha dog lnga'i thig skud ji lta bar gnas par bya'o zhes pa ni thig gdab pa'i rim pa'o// // rtags med dngos grub med de thig skud chad gyur bla ma 'chi// zhes pa'i gsung las mtshan ma rnams ni nye bar mtshon par bya// rtags ni thig skud chad dang ngu dang thig skud 'gong ba dang / lus la reg dang ming ni yongs su grags la sogs pa rnams/ de la thig skud chad na 'dis slob dpon 'chi'o// khyi dang ce spyang dang bya rgod dang sdig pa'i sgra byung na sbyin bdag 'chi bar bshad do// zhum bus thid skud 'gong na de'i rus pa yod do// yang na glang gi'o// bong bus 'gong na de'i rus pa'o// byi yis 'gong na de'i rus pa'o// ra dang lug gis 'gong na de dag gi rus pa'am yang na ba lang gi rus pa'o// rta yis ni rta'i rus pa'o// glang po cha yis ni glang po che'i rus pa'o// yang na rnga mo'i rus pa'o// rta mchog gis ni de'i rus pa'am ma he'am ce spyang gi rus pa'o// ri dwags kyis ni ri dwags kyi rus pa'o// gzig gis ni gzig gi rus pa'o// phag pas ni phag gi rus pa'o// stag gis ni glang po che'i rus pa'o// byi bas ni byi ba'i rus pa'o// sbrul gyis ni sbrul gyi rus pa'o// rus sbal gyis ni rus sbal gyi rus pa'o// gal te slob dpon nam/ bzo bo'am/ sbyin bdag gam/ nges par sbyor ba'i skye bo rnams kyi nang nas gang la la mgo bo g.ya' bar 'gyur na de la mi gang gi 'og na rus pa yod do// smin mtshams kyi reg byas ni khru gsum na gser yod do// yang na mching bu'o// mig gi reg byas ni mig gi mthar thug pa'i 'og na mu tig go// kha'i reg byas ni khru gsum gyi 'og na skra'am shing yod do// so'i reg byas ni khru gsum na so rjes su dpag par bya'o// rna ba g.ya' na rna ba man chad kyi 'og tu dngul lam gser ram yang na byi rur 'gyur ro// mgrin pa'i reg byas ni de'i tshad kyi 'og na do shal lo// yang na lcags sgrog gam/ yang na sol ba'am lag gdub khru gsum gyi 'og na'o// 'phrag pa'i reg byas de'i tshad kyi 'og na de'i rgyan no// mchan 'og gi reg byas ni mchan 'og gi tshad man chad na lcags kyi sel lo// dpung ba la zug rngu byung na mgrin pa'i tshad kyi 'og na de'i rgyan no// rna ba g.yas pa'i reg byas ni rked pa tsam gyi 'og na thod pa'am yang na sa'i rang bzhin gyi thod pa'o// lag pa g.yon pa'i reg byas ni pus nub kyi 'og na khri'i rkang pa'o// rtse ba logs g.yas na mi phyed tsam gyi 'og na rdul lo// brla'i reg byas ni sked pa tsam gyi 'og na phyugs kyi rus pa'o// rgyab kyi rus pas ni rgyab kyi rus pa ste de'i tshad kyi 'og na'o// rked pa'i reg byas ni khru do'i 'og na lcags kyi thur mar bshad do// rtags kyi reg byas ni khru gang gi tshad na lcags gsum gyi sel lo// pus mo'i reg byas ni de'i rus pa'am sor bcu gcig gi 'og na rta'i rmig pa'o// rkang pa'i reg byas ni sor bcu gnyis kyi 'og na shAl ma'am yang na tsher ma'o// rkang pa'i mthe'u chung gi reg byas ni sor brgyad kyi 'og na 'khar ba'o// rting ba'i reg byas sor bcu gnyis kyi 'og na lhang tsher ro// thig 'debs pa'i dus su sbyin bdag gi reg byas ni rus pa'o// skyes bu gzhan gang zhig gam srog chags gang zhig gi ming yongs su grags pa ni de'i rus pa ste de la nges par yod do// gang nas ba lang glo bur du 'ongs nas gal te lci ba btang na de'i 'og na nges par de'i tshad kyi gser yod do zhes pa ni nges pa'o// gal te byis pa dang gzhon nu ma 'ga' zhig glo bur du 'ongs nas der phyis bcag na de'i 'og na nges par de'i tshad kyi dngul lo// sbal ba'i sgra grags na chu'i 'jigs pa'o// ne tso dang / bye'u sa ri ka dang / ngang pa dang / khu byug dang / rma bya dang / shang shang ngur pa dang / khyu mchog rnams kyi sgra yid du'ang bas ni skye bo rnams dge bar 'gyur ro// seng ge dang glang po che dang / sbyin gyi sgra yid du 'ong bas ni rigs dang / nor dang 'bru dang / don thob pa la sogs par 'gyur ro// dung dang bkra shis kyi glu dang / byis pa rnams rtse bar byed na don grub bo// ngu ba mthong na sems sdug bsngal ba'o// ngan pa dang dman pa dang / nad pa dang / yongs su mnar ba'i skye bo mthong na nad yod do// rgyal mtshan dang / gdugs dang / ba dan dang / dril bu dang / rgyan dang zas dang / zho'i dbang po dang / me 'bar ba dang / 'bras bu dang / nya zung dang / rgyal ba'i yan lag la sogs pa mthong na dge bar 'gyur ro// mkhas pa dang bram ze dang / dge slong dang / legs pa'i skye bo mthong na chos kyi'o// zhes pa ni rtags rnams gsungs so// de'i rjes su thig 'debs pa na slob dpon gyi skye bo dang nor dang / stobs 'phel bar bya ba'i phyir lag pa g.yas pa rdo rje dang 'dod pa sbyin pa'i gser gyi thur ma dang bcas te dbang ldan gyi phyogs nas brtsams ste g.yas skor gyi phyogs kyi thig rnams bri bar bya'o// de bzhin du lag pa g.yon pa dril bu dang bcas te rtsa ba'i thig rnams bri bar bya'o// // de nas khang pa la klu yongs su brtag par bya'o// de la gzhu'i khyim du zhugs pa nas brtsams te nyi ma dgu bcu tham pa ste/ ji srid nya'i khyim du ma zhugs par du de ya lho phyogs su mgo bstan nub tu kha bstan nas klu nyal lo// de nas nya'i khyim du zhugs pa nas brtsams te ji srid 'khrig pa'i khyim du ma zhugs par du de la nub phyogs su mgo dang byang phyogs su kha mngon par phyogs te klu nyal lo// de bzhin du 'khrig pa'i khyim du zhugs pa nas brtsams te ji srid bu mo'i khyim du ma zhugs par du de la byang du mgo dang shar du kha mngon par phyogs te klu nyal lo// de bzhin du bu mo'i khyim du zhugs pa nas brtsams te ji srid gzhu'i khyim du ma zhugs par du de la shar du mgo dang lhor kha mngon par phyogs te klu nyal lo// 'dir bshad pa ni chos kyi rim pas re mig re re la 'phos te klu'i 'pho bar 'gyur ro// da ni khang pa'i klu'i mchan 'og gi cha la brkos ste/ de la mgo bo nas mig tu mig nyi shu rtsa bdun no// rgyab kyi mthar phyed dang bcas pa'i re mig bcu gsum yongs su spang ba ni sa bdag klu'i mchan 'og gi phyogs so// de la re mig dgu'i srid dang zheng du de'i phyed do// yang na shar gyi mtha' las dang nub kyi mtha' las bcu cha ni mchan 'og gi srid do// de'i phyed ni zheng ngo // mchan 'og gi steng du mgo bo'i mthar thug pa la mchan 'og gi srid kyi sum 'gyur ro// mchan 'og gi srid dang zheng dag dang mnyam pa ni rgyab kyi mthar ro// de bzhin du lho dang byang dang nub dang shar dang byang dang lho la'o// sa bdag klu'i mgo bo la brkos na pha dang bu la sogs pa 'chi'o// rgyab kyi phyogs la brkos na sbyin bdag 'chi'o// yang na yul nas 'thon par 'gyur ro// mjug ma la ni ba lang dang ma he la sogs pa nyams par 'gyur ro zhes so// gtsug lag khang gi sa'i cha las bdag klu'i mtshan nyid kyi dong gang ba sa bdag klu'i mchan gyi cha la dang po brko bar bya'o// khru bcu drug gi khang mig nye bar mtshon par gyur pa la gtsug lag khang gi sa'i cha la nyi ma so so la cung zad rkang pas dman pa'i sor bcu gsum sa bdag klu'i 'pho bar 'gyur ro// de bzhin du khru bcu bzhi'i tshad du khang mig tu nye bar mtshon par 'gyur ba la/ gtsug lag khang gi sa'i cha la nyi ma so so la cung zad lhag pa'i phyed dang bcas pa'i nas gcig gis lhag pa'i sor bcu gcig sa bdag klu'i 'pho bar 'gyur ro// de bzhin du khru bcu gnyis kyi tshad kyi khang mig tu 'gyur ba la gtsug lag khang gi sa'i cha la nyi ma so so la cung zad bzhi gsum gyi dman pa'i nas lhag pa'i sor dgus bdag klu'i 'pho bar 'gyur ro// de bzhin du yang khru bcu'i tshad kyi khang mig tu 'gyur ba la gtsug lag khang gi sa'i cha la nyi ma so so la sor brgyad sa bdag klu'i 'pho bar 'gyur ro// gzhan yang sa mchan 'og gi mtshan nyid gsungs pa/ khru bcu drug gi tshad kyi khang mig gi sa'i cha las bdag klu'i mgo bo'i 'og tu de las sor bcu gcig dang khru bcu bzhi'o// rgyab kyi mthar phyed dang bcas pa'i sor bzhi lhag pa'i khru bdun yongs su spangs nas srid du cung zad lhag pa'i sor bcu dgu lhag pa'i khru bzhi'i tshad do// zheng du phyed dang bcas pa'i sor mo dgu lhag pa'i khru do'i tshad ni sa bdag klu'i mchan 'og gi cha'o// de bzhin du khru bcu bzhi'i tshad kyi khang mig la gtsug lag khang gi sa gzhi la sa bdag klu'i spyi bo nas 'og tu sor lnga lhag pa'i khru bcu gsum mo// rgyab kyi mthar sor bcu drug lhag pa'i khru drug yongs su spangs te srid du sor mo bcu lhag pa'i khru bzhi'i tshad dang / zheng du sor mo lnga lhag pa'i khru do'i tshad ni sa bdag klu'i mchan 'og go// de bzhin du khru bcu gnyis kyi tshad kyi khang mig tu 'gyur ba'i gtsug lag khang gi sa'i cha la sa bdag klu'i mgo bo nas 'og tu sor mo lnga lhag pa'i khru bcu'o// rgyab kyi mthar thug pa la sor lnga lhag pa'i khru lnga yongs su spangs pa'i srid du sor mo bcu lhag pa'i khru gsum gyi tshad dang / zheng du sor mo bcu bdun lhag pa'i khru'i tshad kyi klu'i mchan 'og gi cha'o// de bzhin du khru bcu'i tshad kyi khang mig gi gtsug lag khang gi sa'i cha las bdag klu'i mgo bo nas 'og tu khru dgu'o// rgyab kyi mthar sor mo bcu gsum lhag pa'i khru bzhi yongs su spangs te/ srid du khru gsum gyi tshad dang / zheng du sor bcu gnyis lhag pa'i khru'i tshad ni sa bdag klu'i mchan 'og gi cha'o// klu de yang dung dang / kun da dang / zla ba'i kha dog lta bu lag pa g.yon pas rang gi mgo'i 'og nas brten pa lag pa g.yas pas rin po che 'dzin cing rang gi rked par gzhag pa/ lte ba man chad lag 'gro'i rnam pa can/ de'i steng du mi'i gzugs la gdengs ka bdun dang ldan pa ste/ gtsug lag khang la sogs pa'i sa gzhi la mngon par khyab cing nyal lo// klu brgyad kyi sa bdag klu'i lus la gnas pa ste'o ma'i ro'i nye bar spyad pas mchod par bya'o// de la mjug ma'i rtse mo la rigs ldan sku mdog sngon po'o// gsang gnas la stobs kyi rgyu sngo bsangs dUr ba'i kha dog go// lte ba la dung skyong pad+ma'i sdong po'i mdog go// dbung pa'i phyogs la pad+ma chen po mching bu'i mdog go// snying gar nor rgyas sngo bsangs dUr ba'i mdog go// mgul pa la 'jog po dmar po'o// rna ba la pad+ma dkar po'o// spyi gtsug na klu dga' bo sngon po'o// de bzhin du rnam par snang mdzad kyi sku'i ngo bor sa bdag bsgom par bya'o// oM AHba ru NA ya hUM swA hA/ oM AHku li kA ya hUM swA hA/ oM AHkarko Ta kA ya hUM swA hA/ oM AHshaM kha pA lA ya hUM swA hA/ oM AHma hA pad+mA ya hUM swA hA/ oM AHbA su ka ya hUM swA hA/ oM AHtak+Sha kA ya hUM swA hA/ oM AHpad+mA ya hUM swA hA/ oM AH an n+tA ya hUM swA hA/ zhes pa ni mchod pa'i sngags so// de nas thams cad du sa gzhi'i 'og gi lha rnams dang // sa'i lha rnams sngon du 'gro bas/ yid kyis bteg nas nam mkha' la dgod par bya'o// de la zug rngu dang nyes pa yongs su gzhom pa'i phyir sa'i cha la mtshams yang yongs su brtag par bya'o// de la mtshams ni rnam pa lnga ste/ mtshams dang / nye ba'i mtshams dang // las kyi mtshams dang / tshul lugs kyi mtshams dang / phyogs kyi mtshams zhes so// de la re mig drug cu rtsa bzhir bya bde bzhin du mtshams ni bco brgyad du rig par bya ste/ dbus kyi mtshams gnyis dang / de dag gi gzhogs gnyis su nye ba'i mtshams bzhi dang de'i phyi rol tu las kyi mtshams bzhi dang / de'i phyi rol du lugs kyi mtshams bzhi dang / de bzhin du thams cad kyi phyi rol du phyogs kyi mtshams bzhi'o// dbus kyi mtshams la brkos na bu la sogs pa nyams par 'gyur ro// nye ba'i mtshams la ni yul stongs par 'gyur ro// las kyi mtshams la ni phra mo'i nyes pa'o// lugs kyi mtshams la ni sbyin bdag 'chi'o// phyogs kyi mtshams la ni yo byad nyams pa dang dbul por 'gyur ro// de'i phyir mtshams rnams la brko bar mi bya'o// de la shar phyogs su glang gi khyim gyi rang bzhin la phyogs dang lugs dang las kyi mtshams dang / lugs kyi mtshams la gnas pa'i rig ma gzugs can ma kha dog dkar mo chos kyi phyag rgya'i tshul du byas pa pad+ma dang / zla ba'i steng du gnas pa mchod pa bya'o// oM badzra ru pi ni ye a swA hA/ de nas 'khrig pa'i khyim gyi rang bzhin la nye ba'i mtshams dang dbus kyi mtshams dang nye ba'i mtshams rnams kyis dbus kyi mtshams la gnas pa'i rig ma 'od byed ma sku mdog dkar mo mchod par bya'o// oM badzra b+hA skA ri yai A swA hA/ lhag ma ni sngon ma bzhin no// de bzhin du karka Ta'i khyim gyi rang bzhin la las dang lugs dang phyogs kyi mtshams la gnas pa'i rig ma rdo rje hUM mdzad ma sku mdog sngon mo mchod par bya'o// oM badzra hUM kA ri yai i swA hA/ lhag ma ni sngon ma bzhin no// de bzhin du lho phyogs su seng ge'i khyim gyi rang bzhin la phyogs dang lugs dang las kyi mtshams kyi lugs kyi mtshams la gnas pa'i rig ma rdo rje sgeg mo sku mdog ser mo mchod par bya'o// oM badzra bI lA sa ni yi i swA hA/ lhag ma ni sngon ma bzhin no// de nas bu mo'i khyim gyi rang bzhin la nye ba'i mtshams dang dbus kyi mtshams dang nye ba'i mtshams rnams kyi dbus kyi mtshams la gnas pa'i rig ma rdo rje rmongs byed ma zhes pa cung zad sku mdog ser mo mchod par bya'o// oM badzra mo ha ni yai u swA hA/ lhag ma ni sngon ma bzhin no// de'i rjes su srang gi khyim gyi rang bzhin la las dang lugs dang phyogs kyi mtshams rnams kyi lugs kyi mtshams la gnas pa'i rig ma rdo rje mkha' spyod ma zhes pa nam mkha'i mdog can mchod par bya'o// oM badzra khe tsa ri yai U swA hA/ lhag ma ni sngon ma bzhin no// de bzhin du nub phyogs su sdig pa'i khyim gyi rang bzhin la phyogs dang lugs dang las kyi mtshams rnams kyi lugs kyi mtshams la gnas pa'i rig ma rdo rje gnam lcags ma sku mdog dmar mo mchod par bya'o// oM badzra sa ni yai e swA hA/ lhag ma ni sngon ma bzhin no// de na gzhu'i khyim gyi rang bzhin la nye ba'i mtshams dang dbus kyi mtshams dang nye ba'i mtshams rnams kyi mtshams la gnas pa'i rig ma rdo rje ro ma zhes sku mdog dmar mo mchod par bya'o// oM badzra ra sa nA yai ai swA hA/ lhag ma ni sngon ma bzhin du'o// de'i rjes su chu srin gyi khyim gyi rang bzhin la las dang lugs dang phyogs kyi mtshams rnams kyi lugs kyi mtshams la gnas pa'i rig ma rdo rje skrag byed ma zhes pa kha dog sngon mo mchod par bya'o// oM badzra trA sa ni yai oM swA hA/ lhag ma ni sngon ma bzhin du'o// de bzhin du byang phyogs su bum pa'i khyim gyi rang bzhin la phyogs dang lugs dang las kyi mtshams rnams kyi lugs kyi mtshams rnams la gnas pa'i rig ma reg bya rdo rje ma zhes pa sku mdog ljang gu mchod par bya'o// oM badzra spaR+Sha nI yai au swA hA/ lhag ma ni sngon ma bzhin du'o// de nas nya'i khyim gyi rang bzhin la nye ba'i mtshams dang dbus kyi mtshams dang nye ba'i mtshams kyi dbus kyi mtshams la gnas pa'i rig ma sems rdo rje ma zhes pa dUr ba'i mdog can mchod par bya'o// oM badzra tsit+ta ni yai aM swA hA/ lhag ma sngon ma bzhin du'o// de'i rjes su lug gi khyim gyi rang bzhin la las dang / lugs dang phyogs kyi mtshams rnams kyi lugs kyi mtshams la gnas pa'i rig ma rdo rje dgyes ma zhes pa du ba'i mdog can mchod par bya'o// oM badzra bI kI shi ni ye aHswA hA/ lhag ma ni sngon ma bzhin du'o// de'i rjes la las byed pa tog ces mtshan pa rdo rje las kyi rang bzhin du rnam par bsgoms te so rtsi la sogs pa rnams kyis tshim par byas te lag pa g.yon pas smad nas bzung ste shar dang byang phyogs su gdong g.yogs te dong gang ba brko bar bya'o// de nas nor dang skye bo dang stobs dang rig pa rnams 'phel ba'i phyir pad+ma dang nyi ma'i steng du e Ne ya shar sa la gnas pa lag pa g.yas pa dag na lcags kyu dang bgrang phreng ngo // g.yon pa dag na snying ga na zhags pa dang spyi blugs 'dzin pa'o// yan lag mchog la ral pa'i cod pan bcings pa yangs pa'i spyan gsum gyis gdong brgyan pa mchod phyir thogs dang gos dmar po'i rgyan gyis brgyan pa sgeg pa dang bcas pa'i me dmar po spyan drangs te mchod yon la sogs pa'i phyi'i mchod pa rnams kyis yang dag par mchod par bya'o// dza ba dang mya ngan med dang / arka dang ko ke li'i yam shing rnams sngon du 'gro bas sbyin sreg bya'o// oM lo hi tA g+hA ye swA hA/ til la sogs pa rnams kyis sbyin sreg bya'o// paN+Di ta chen po rigs kyi sbyin pa zhes bya bas mdzad pa'i bya ba bsdus pa las rab tu byed pa gsum pa'o// // so phag mtshan nyid yang dag par// shes nas phyogs bzung de nas ni// yang dag 'phel dang zad pa dang // khang bzangs mtshan nyid shes pa dang // lha dang phyogs skyong sa yi lha// cho ga ji bzhin yang dag mchod// so phag bya ba'i phyir rab tu rmongs byed kyi me la sbyin sreg bya'o// de la so phag gi cha lnga ni srid du'o// cha gsum ni zheng du'o// rtsig zheng gi phyed ni so phag gi srid do// zheng gi sum cha ni dpangs so// de la slob dpon bdag nyid sbyin bdag dang lhan cig tu so phag 'jog pa'i sa la gtor ma dang mchod pa sngon du 'gro bas rang gi snying gar zla ba la gnas pa'i b+h+rUM yig gi 'od zer gyis rdul phra rab tshogs pa'i gzugs su so phag bya ba'i phung po rnam par bsgoms la bum pa'i chus gtor nas nyer spyod lngas mchod de 'dis rnam par sbyang bar bya'o// gang gi rang bzhin de bzhin gshegs// 'gro 'di de yi rang bzhin nyid// de bzhin gshegs pa'i rang bzhin nges// 'gro ba 'di yi rang bzhin la// las byed pa ni rdo rje bsrung ba'i ngo bo nyid kyi gzugs su bsgoms te/ de'i lag pa'i mthil gyi chu skyes g.yon dang g.yas su zla ba dang nyi ma bsgom ste/ dkar po dang dmar po'i dri dang me tog rnams kyis tshim par byas te las byed pa de la yon phul te de nas so phag bya'o zhes so// de nas phyogs bzung ba bsrungs te/ de nas lug tu 'pho ba'i nyi ma rnam par dag pa las bzhi mnyam por byas te dbus su chu blugs nas brtag cing phyogs mnyam por bsgrub par bya'o// de la srid du sor bcu gnyis pa'i dbus su sor gsum gyi 'khor ba rtse mo khab kyi rnam pa ri mo drag po bris pa'i seng ldeng gi thur shing sa'i dbus dkyil 'khor gyi steng du gzugs so// dbus nas tha ma'i mthar thug pa thur shing gi srid dang mnyam pa'i dkyil 'khor gyi dbus su'o// de la dang po nyi ma shar ba'i dus su nub phyogs su grib ma gab pa'i sar mtshan ma byas pas nub phyogs 'grub bo// de bzhin du nyi ma gung gi dus su byang phyogs su grib ma babs pa'i sar mtshan ma byas pas byang phyogs 'grub bo// de bzhin du nyi ma nub ka'i dus su shar phyogs kyi grib ma babs pa'i sar mtshan ma byas pas shar phyogs 'grub bo// shar nas nub kyi bar la sor dgu bcu rtsa drug go// da ni 'phel ba dang zad pa brjod par bya ste/ zheng ni srid la bsgyur byas te// de nas nyi shu bzhi yis bsgyur// nor gyis gang thob lhag ma ni// 'di ni 'phel bar nges par bstan// tshogs pa nor gyis bsgyur ba la// rgyu skar rnams kyis rab tu bgo// skar mas bgos pa'i lhag ma ni// 'di ni skar mar nges par bstan// skar ma la ni nor gyis bgo// lhag ma gang de zad pa'o// rnam pa kun du skar ma la// bzhis bsgyur gza' tshogs gis bgos pa'i// lhag ma rnams ni cha shas so// tshogs la bkra shis kyis spel la// mkha' ros thob pa'i lhag ma ni// mtsho 'gyur de la phung pos bgo// 'tsho ba'i lhag mar gang gyur pa// de ni rtag tu 'chi ba'o// 'di'i don ni khang mig gi srid kyi khru'i grangs la zheng gi khru'i grangs kyis bsgyur par bya'o// de bzhin du khru'i gang ba'i srid kyi sor gyi grangs la khru gang ba'i zheng gi sor gyi grangs kyis bsgyur bar bya'o// bsgyur ba'i khru'i grangs la yang nyi shu rtsa bzhis bsgyur bas thams cad sor du 'gyur ro// khru gang ba'i sor mo rnams kyis bsnan par gyur pa la brgyad brgyad kyis bgo'o// de nas gang thob pa'i lhag ma ni rgyal mtshan la sogs pa 'phel ba zhes brjod de 'phel ba'o// de bzhin du tshogs pa brgyad kyis bsgyur la nyi shu rtsa bdun gyis bgo bar bya'o// de'i lhag ma rnams ni smin drug la sogs pa'i skar ma rnams su 'gyur ro// skar ma'o// smin drug la sogs pa'i skar ma rnams la brgyad brgyad kyis bgos pa'i lhag ma ni zad par 'gyur te zad pa'o// smin drug la sogs pa'i skar ma rnams la bzhis bsgyur te dgu dgus bgos pa'i lhag ma rnams ni nyi ma la sogs pa'i gzar 'gyur te de ni cha shas yin te cha shas so// de bzhin du bcu gnyis kyis bgos la gang lhag ma rnams lug la sogs par 'gyur te dus sbyor ro// de bzhin du tshogs la brgyad kyis bsgyur la de la drug cu drug cus bgos pa'i lhag ma rnams ni 'tsho bar 'gyur te 'tsho ba'o// 'tsho ba la lnga lngas bgos la gang thob pa'i lhag ma ni sa la sogs pa'i bskal par 'gyur te 'jig pa'o// 'dir shar phyogs su rgyal mtshan ni 'dab chags rgyal po'o// mer du ba ni zhum bu'o// gshin rje'i phyogs su seng ge'o// bden bral du khyi'o// chu bdag tu khyu mchog ni lce gnyis pa'o// rlung du bong bu ni byi ba'o// byang du glang po che'o// dbang ldan du bya rog ni lug go// 'di rnams kyi 'dab chags sbrul dag dang / zhum bu dang byi ba dag dang seng ge dang glang po che dag dang / lug dang khyi dag ni phan tshun du mi mthun pa'o// khang mig gi srid dang zheng gi gnas la khru dang sor gyi grangs rnams la phan tshun mi mthun pa ma yin pa de bzhin du bya'o// // da ni khang bzangs kyi mtshan nyid brjod par bya ste/ srid kyi phyed du gyur pa ni zheng ngo // 'on kyang tshad cung zad lhag par bya'o// khang mig gi srid kyi sum cha gcig ni ma the ma du bshad do// gdung gi mthar thug pa ni 'og gi cha'o// de bzhin du de dang mnyam pa ni steng gi cha'o// dong dgang ba'i khyad par la kha cig tu ska rags gsum dang ldan pa'o// kha cig tu ska rags lnga dang ldan pa'o// kha cig tu ska rags bdun dang ldan pa'o// kha cig tu chu'i mthar thug pa'o// kha cig tu rdo ba'i mthar thug pa'o zhes pa ni gros su bya'o// chu 'gro ba'i gnas kyi nges pa brjod pa ni de la gang du dge ba dang skye bo dang nor 'phel bar 'dod pas de la rlung gi phyogs su rdo rje 'bar ba dang nag po chen po'i re mig dag la byang phyogs su chu 'gro bar bya'o// gang du tshe dang nad med pa dang bde ba 'phel bar 'dod pas de la dbang ldan gyi phyogs su dri rdo rje ma dang / gtsug tor can ma'i re mig dag la chu 'gro bar bya'o// nyes pa med par bya ba'i phyir rtsa dang sgo 'bugs pa yongs su spang bar bya'o// de nas khang mig zheng gi cha gsum gyi cha gcig gam yang na bzhi cha gcig gi stegs bu dang / chu lhung ba dang / lag 'gro dang / myos pa bsrung ba dang rtse mo'o// de'i phyed kyi tshad ni rtsig pa'o// // da ni bye brag gi mtshan nyid brjod par bya ste/ khang pa gcig pa dang / khang pa gnyis pa dang / khang pa gsum pa dang / khang pa bzhi pa'i khang bzangs la gal te nub tu khang pa gcig pa'i khang bzang ni des nor nyams par 'gyur ro// de bzhin du byang gi khang pa khang gcig tu gyur na sbyin bdag mi 'tsho'o// de bzhin du shar gyi khang pa khang gcig tu gyur na rigs rgyud mi 'phel lo// de nas yang lho phyogs su gnas pa byang du sgo mngon par phyogs pa'i khang bzangs kyi skye bo dad nor dang cha rab tu ster bar 'gyur ro// khang pa gnyis pa'i khang bzangs ni gshin rje'i slob ma dang / khyim gyi thab dang / mching bu dang dbyug pa'i mig dang rlung gi mig dang don grub pa rnams so// 'chi ba dang nor zad pa dang / gnyen dang mi mthun pa dang rgyal po'i chad pa dang 'thab mo dang don thob par byed pa rnams so// de la nub dang byang ni gshin rje'i slob ma'o// shar dang nub ni khyim gyi thab bo// lho dang byang ni mching bu'o// shar dang byang ni dbyug pa'i mig go// shar dang lho ni rlung gi mig go// lho dang nub ni don grub pa'o// gshin rje dang / chu bdag dang / byang dang shar du khang pa dang mi ldan pa'i khang bzangs ni go rims bzhin du thab dang phyogs 'joms pa dang gser gyi nam mkha' dang zhing bzang po zhes brjod do// de la thab ni yo byad mnyam par byed do// phyogs 'joms pa ni bu 'chi ba dang dgrar byed do// gser gyi nam mkha' ni don thams cad phun sum tshogs pa dang bde ba rab tu ster ro// zhing bzang pa ni chos dang nor dang ba lang dang dud 'gro rnams 'phel bar byed do// khang pa gsum pa yi'o// khang pa bzhi pa'i khang bzangs la 'dod ldan dang / bkra shis dang / 'phel ldan dang / g.yung drung 'khyil ba dang / don thams cad grub pa zhes so// de la 'dir 'dod ldan brjod par bya'o// gang la shar dang byang dang nub kyi phyogs rnams su phyogs gcig la rtsa ba'i sgo gcig gis nye bar brgyan pa/ dong bkang ba'i phyi dang nang dang dbus kyi gnas la rtsig pa gsum gyis nye bar mchan pa'o// steng gi cha la rtsig pa gnyis kyis rnam par brgyan pa'am/ yang na rtsig pa gcig gis rnam par brgyan pa'o// de la gang rtsig pa gcig gis rnam par brgyan pa de'i rtsig pa'i gnas la ka ba'i phreng bas brgyan pa'o// gnyis ka'i mthar thug pa ni srid do// de yang khru sum cu nas brtsams te ji srid khru stong gi bar du'o// srid kyi cha lnga'i cha gcig ni zheng gi tshad do// zheng gi cha lnga la gsum ni nang gi dbus kyi rtsig pa dang ka ba yang ngo // nang na steng 'og cha gnyis ka la ka ba'i phreng ba bya'o// sgo phyi ma dang nang ma la sgo kyog po mi bya'o// de yang 'dod ldan thams cad mtshungs par ldan pa ni tshe dang skye bo dang nor dang bde ba dang phun sum tshogs pa rab tu ster bar 'gyur ro// de bzhin du shar nub gnyis dang / lho byang gnyis kyi mthar thug pa'i srid du gyur pa gang yin pa de ni bkra shis ma zhes pa'i khang bzangs so// srid kyi drug cha'i cha gcig gi tshad ni zheng ngo // khang pa'i gzhogs gnyis ni gnas de dag mnyam pa'i zheng ngo // srid ni zheng gi nyis 'gyur ro// de la ring po dag la sgo gnyis gnyis so// khang pa thung ba dag la sgo re re'o// de yang khang bzangs bkra shis ma ste/ de la gnas pa'i sems can rnams kyi nor dang skye bo dang gnyen dang tshe dang dud 'gro dang grags pa 'phel bar byed do// gang la g.yas g.yon gzhogs gang khang chung gnyis dang ldan zhing sgo byang du lta ba ni lho'i khang pa'o// nub dang byang dang shar gyi khang pa'i gnas la khang chung dang mi ldan par gyur pa de ni nor dang 'bru 'phel ba ste 'phel ldan zhes bshad do// gang la gzhogs g.yon du khang chung dang ldan pa'i khang pa bzhir gyur pa de ni nor dang skye bo dang bde ba 'bab pa'i ste/ g.yung drung 'khyil bzhes gsungs so// gang yang khang chung bzhi dang bcas pa'i khang pa brgyad du gyur pa de ni nor dang 'bru 'phel te/ don thams cad grub pa zhes gsungs so// lha khang gi bye brag ni gru bzhi par re mig brgyad cu rtsa gcig bya ste/ phyi rol du re mig sum cu rtsa gnyis kyi dang po dang gnyis pa'i gnas dag gi rtsig pa'i lus so// gnas dang po'i zheng dang mtshungs pa dpangs su ste gnyis pa'i re mig tu'o// de'i steng du gsum pa dang bzhi pa dag rtsig pa bya ste/ 'og gi gnas kyi srid kyi dgu'i cha rnams la drug gi chas steng gi gnas dag gi zhes so// de nas re mig dgur byas la phyi'i re mig tu rtsig pa bya'o// dpangs su gsum pa'i gnas la dang po'i gnas kyi sum cha'i cha gcig gis so// de'i nyis 'gyur gyi gnas bzhi pa'i dpangs so// stegs bu ni rtsig pa gnyis so// de la rtsig rmang gzhan par gsungs so// yang dag par sbyang ba rnams las bzang pos yongs su bkang ba rnams yang dag par brdung zhing dong bkang la/ gser dang dngul gyi pad+ma'i steng du gser dang dngul gyi bum pa rus sbal gyi steng du dgod do// de'i steng du g.yas skor du me long la sogs pa'i mtshams rnams su in+d+ra nI la dang / rdo rje pha lam dang / mar ga ta dang / pad+ma rA ga dang / puSh+pa rA ga rnams dang / bdud rtsi lnga dang / dri lnga dang / dngul chus nang yongs su dgang bar bya'o// ji ltar 'byor pas gser dang dngul dang / zangs ma las yongs su byas te kha dgab par bya'o// oM badzra yak+Sha hUM zhes pa'i sngags brgya rtsa brgyad yongs su bzlas par bya'o// sbrang gi bum pa bzhi zur bzhir gzhag par bya'o// de'i steng du legs par byas pa'i so phag gzhag par bya'o// // de nas yongs su sbyang ba'i sa'i dbus su slob dpon gyis ting nge 'dzin gsum bsgoms nas sngon du yid kyi rang bzhin gyi mchod pa rnams kyis de na gnas pa'i lha dang / phyogs skyong dang / klu dang / sa'i lha dang / sangs rgyas dang byang chub sems dpa' thams cad la mchod yon dang zhabs bsil gyis yang dag par mchod par bya'o// phyi'i me tog dang spos la sogs pa rnams kyis kyang yang dag par mchod nas nam mkha' la gzhag par bya'o// de nas oM b+h+rU khaM zhes pa'i sngags kyis stong par byas te sa'i cha la hUM laM hUM zhes pa'i sngags kyis rdo rje'i rdul phra rab kyi rang bzhin du rnam par bsgom par bya'o// oM me di nI badzrI b+ha ba badzra ban+d+ha hUM zhes pa'i sngags kyi byin gyis brlab par bya'o// de nas lag pa g.yas par zla ba la hUM gsum dang traM zhes brjod pas hUM yig gi 'od zer gyis sor mo'i rtse mo las gdengs ka'i sgras ye shes kyi sa'i lha mo bskul nas 'thon te/ lag pa gnyis kyis gser gyi bum pa 'dzin zhing rgyan thams cad kyis brgyan pa'i sa'i lha mo ser mo rnam par bsgoms la zhabs bsil dang zhal bsil dang mchod yon phul nas me tog la sogs pas yang dag par mchod par bya'o// lha mo khyod ni zhes pa la sogs pa nas/ bdag gis gtsug lag khang bzhengs bya// zhes pa'i bar lan gsum brjod par bya'o// de nas de'i nang gi phyogs gcig la thim par rnam par bsgom par bya'o// de nas de'i phyogs su yaM raM baM laM suM gyi yi ge rnams las skyes pa'i rlung dang me dang chu dang sa dang ri rab kyi steng du hUM yig las skyes pa'i sna tshogs rdo rje de'i 'od zer gyi tshogs kyis rdo rje'i rang bzhin gyi sa gzhi dang / rdo rje rab dang / rdo rje'i gur dang / bla re yang rnam par bsgom par bya'o// sna tshogs rdo rje'i stegs bu la b+h+rUM las skyes pa'i 'khor los mtshan pa'i rnam par snang mdzad de yongs su gyur pa las gtsug lag khang gi phyogs rnam par bsgoms nas so phag byin gyis brlab par bya'o// oM badzra karma kaM/ oM badzra rak+Sha haM/ oM badzra ya k+Sha hUM/ oM badzra san+d+hi baM zhes pa'i sngags kyis so// de thams cad du ba lang gi rmig rjes can dang / yon po dang / zegs po dang / grog tshangs dang / srin bus zos pa dang / cha shas nyams pa'i so phag rnams yongs su spangs te/ sa tshos pa dang / bzang ba dang / mkhregs pa dang / zur dang bcas pa'i so phag yang dag par bzung ste pad+ma'i steng du gzhag par bya'o// b+h+rUM yig las rdul phra rab tshogs pa'i gzugs su bsgoms nas bum pa'i chus gtor bar bya'o// nyer spyod lnga dang / dri lnga dang / sin+d+hu ra dang / me tog dmar po dang / pri yang ku'i me tog dang / til dkar po dang / tshangs skud la sogs pa rnams kyis mchod par bya'o// de nas sa'i bdag po dang / rtsig pa'i las byed pa dang / ltad mo pa'i mi rnams la ji ltar 'byor pa'i lag gdub dang / sor gdub dang / gos dang / rin po che'i phreng ba dang / go yu dang / go la la sogs pa rnams kyis yang dag par tshim par bya'o// sbyin bdag gi lag pas so phag gtad par bya'o// de nas byang shar du kha phyogs pas sa'i gnas nas rlung rgyu ba na de bzhin gshegs pa dang / zla ba dang nyi ma'i snang ba mchog la rtsig pa la sogs pa g.yas skor du so phag rnams dang po byang ngam shar nas brtsams te me dang bden bral dang rlung dang dbang ldan gyi zur rnams su gzhag par bya'o// de nas slob dpon dang bcas pas rdo rje bsrung ba'i dam tshig gi phyag rgya dang sngags kyi byin gyis brlab par bya'o// oM badzra rak+Sha dr-i D+ho me b+ha ba rak+Sha sarbaM swA hA/ lan bdun du'o// lag pa g.yas pa'i rdo rjes oM b+h+rUM sarba ta thA ga ta sarba bud+d+ha la ya mA d+hi tiSh+Than+tu swA hA/ zhes pa'i sngags 'di so so'i zur la lan bdun du byin gyis brlab par bya'o// yi ge brgya pas brtan par byas nas/ bum pa'i chus gtor nas me tog la sogs pa rnams kyis yang dag par mchod de dril bu dkrol bar bya'o// de'i dus su dam pa'i chos klog pa dang / bkra shis kyi glu dang / rnga la sogs pa rol mo'i sgras dga' bar bya'o// sbyin bdag gi sa yang dag par spro ba dang bcas pas chu'i rgyun sbreng bar bya'o// de nas rig ma la sogs pa mtha' dag rjes su chags pas sna tshogs pad+ma'i steng du sgeg pa dang rol pa'i tshig dang sna tshogs pa'i gos dang tshangs skud kyis brgyan pa/ shin tu rnam par dag par spyan yangs shing dul ba mdzes pas rnam par brgyan par gyur pa zhal mdzes pa ral pa'i thor tshugs la rin po che'i cod pan bcing ba phyag bzhi na mchog sbyin dang bgrang phreng dang / dbyu gu gsum pa dang spyi blugs kyis rnam par brgyan zhing shin tu mdzes pa gur gum gyi mdog lta bu zhi ba'i gzugs can mthu dang ldan pa'i mes tshim par bya'o// dri bzang po'i shing gi yam shing dang / dri bzangs kyi lde gu dang / til la sogs pa'i 'bru rnams kyis sbyin sreg bya'o// sngags ni oM pra mo ha nA g+na ye swA hA/ zhes so// paN+Di ta chen po rigs kyi sbyin pa zhes bya bas mdzad pa'i bya ba bsdus pa las rab tu byed pa bzhi pa'o// // shing gi las zhes gsungs pas de brjod par bya ste/ nags bltas de nas blo ldan gyis// sgo ni yang dag gdod par bya// gnas pa'i shing gi rtse mo yis// bdud rtsi'i me la sbyin sreg bya// de la tshes dang gza' dang rgyu skar bzang po la mchod rten nam/ gtsug lag khang la sogs pa rnams kyi srog shing dang sgo dang ka ba la sogs pa'i shing gi rtse mo'i mthar thug pa rnams kyi srid dang zheng du gnas pa dag thig 'dzin pa rnams kyis legs par gros byas te/ shing mkhan gyi 'khor dang tshogs pa rnams kyi sbyin bdag dang slob dpon dang bcas pas nags tshal ltar 'gro bar bya'o// rnyed pa dang tshal gyi nye 'khor du dus brtags te bdag nyid las thams cad pa'i skur bsgoms te rkang pa g.yas pa mdun du byas te/ byang shar gyi phyogs su zhal bstan nas slob dpon nags kyi phyogs su rab tu 'jug par bya'o// lo nyis brgya ma lon pa'i shing sar pa'i sdong po rnams gzung bar bya'o// de nas yang ge sar gnyis pa dang / ma d+hu ra dang / tit+ta'i snying po dang / shug pa dang / seng ldeng dang / gan+d+ha ri dang / sbrang gi shing dang / mya ngan med dang / ba ku la dang / rnam par rgyal byed dang / tsan+dan dang / tsam pa ka dang / tsu ta dang / kiM shu ka dang pa la sha dang / pits+tshi la dang / ba la da dang / thang shing dang / sa la dang / tA la dang / gran thi la dzu na dang / dzam+bu dang / b+haN Di la dang / ro hi Ni la sogs pa dpag tu med pa'i shing rnams gang la gang nye bar 'os pa'i shing de rnams legs par rnam par brtags nas phyi dro'i dus su las thams cad pa'i rnal 'byor dang ldan pa'i slob dpon yang dag pa'i spro ba dang ldan pas shing mkhan dang bcas pa'i bzo po rnams yang dag par bsrung bar bya'o// nyer spyod lngas bla ma dang sangs rgyas dang byang chub sems dpa' dang / phyogs kyi bdag po dang / nags tshal dang shing gi lha la sogs pa rnams yang dag par mchod cing phyogs kyi gtor ma yang dbul bar bya'o// shing mkhan dang bcas pa'i bzo bo rnams bza' ba dang btung ba'i ston mo dang / so rtsi la sogs pa rnams kyis yang dag par tshim par bya'o// yi dam gyi lha rnams kyang bdag la dgongs su gsol zhes pa la sogs pa'i tshigs su bcad pas gsol ba gdab par bya'o// sems rab tu dga' bas shing mkhan dang bcas pa'i bzo bo rnams dang lhan cig yi dam lha'i rnal 'byor gyis zhi bar mthun pas nyal bar bya'o// de nas rmi lam bzang po bden pa'i dbang du nges na mtshams sbyar bar bya'o// rmi lam ngan na las thams cad pa'i bzlas pa bya'o// de nas nangs par snga bar mchod pa thams cad dang yang dag par ldan pas slob dpon gyis rnam par snang mdzad chen po'i rnal 'byor la zhugs te/ lha rnams kyi gzugs kyi shing gi rgyal po rnams yang dag par mchod par bya'o// de la de rnams kyang shing gi lha rnams dang de rnams kyi zhing skyong rnams so// shug pa dang ge sar gnyis pa dang tsam pa ka dang mya ngan med kyi shing rnams la shing gi lha gsang ba ma dang / zhing skyong nag po chen po'o// ne mI dang sA la dang thang shing la 'jig rten gyi ma mo dang / zhing skyong ri rab chen po'o// ha ri ta dang a ru ra'i shing dang n+ya gro d+ha'i shing rnams la kar+Na ma Ti ka ma dang / zhing skyong shin tu stobs can no// tsu ta'i shing la a bi ka ma dang / zhing skyong stobs can no// tA la'i shing la shaM ka ri ka dang / zhing skyong skra gyen du brdzes pa'o// ka dam pa'i shing la zhal bzang mo dang / zhing skyong dril bu chen po'o// 'jam 'bras kyi shing la 'jam 'bras la gnas ma dang / zhing skyong gtum po'i dril bu'o// sbrang gi shing la she ka dang / zhing skyong skyes bu'i dbang phyug go// gser shing la gtum mo dang / zhing skyong bzang po'o// shriM ga'i shing la bkra shis chen mo dang / zhing skyong me'i zhal lo// de nas las dang mthun par shing gi lha rnams dang // gang gis zhing skyong gi rnam par bsgoms te rang rang gi sngags kyis mchod par bya'o// de la oM maM ma hA kA lA ya na maHswA hA/ zhing skyong gi'o// oM gaM gu h+ya kA ye na maHswA hA/ de bzhin du'o// oM maM ma hA me ra be na maHswA hA/ oM laM lo ka ma tri kA yai na maHswA hA/ oM aM a ti ba lA ya na maHswA hA/ oM kaM kar+Na ma Ti kA yai na maHswA hA/ oM baM ba lA ya na maHswA hA/ oM aM a bi kA yai na maHswA hA/ oM U Ur+d+ha ko ShA ya na maHswA hA/ oM shaM shaM ka ri kA yai na maHswA hA/ oM g+haM ma hA g+haN+DA ya na maHswA hA/ oM suM su mu khA yai na maHswA hA/ oM tsaM tsaN+Da g+haN+DA ya na maHswA hA/ oM kaM ka rany+dza ba si n+yai na maHswA hA/ oM buM bu se shwa rA ya na maHswA hA/ oM shaM she kA yai na maHswA hA/ oM suM su dza ne trai na maHswA hA/ oM tsaM tsaN+DA l+yai na maHswA hA/ oM baM bih+na mu khA ya na maHswA hA/ oM saM ma hA la k+Sh+m+yai na maHswA hA/ gtsug lag khang gi ched du ni// di ring shing gcod bdag spro bas// da ni khyod rnams bzod mdzad nas// shing gzhan la ni 'dir gnas mdzod// ces pa'i tshigs su bcad pa brjod nas shing la gnas pa'i lha rnams la gsol ba gdab par bya'o// de nas me tog la sogs pa rnams kyis yang dag par mchod nas shing gzhan la song bar bsam par bya'o// de nas bsrung ba'i ched du rma bya chen mo bklag par bya'o// de'i rjes la las thams cad pa'i gzugs kyi shing mkhan la gser dang gos dang so rtsi la sogs pa rnams kyis yongs su mnyes par byas nas/ sta re la yang sbrang rnam par byugs te/ shing mkhan des kyang dge ba'i sems kyis lag pa g.yas pa bstod nas byang shar du gdong phyogs te nyi ma la bltas nas shing gcad par bya'o// de la yang dge ba dang mi dge ba'i mtshan ma blta bar bya'o// mi dge ba'i mtshan ma rnams yongs su spangs shing dge ba'i mtshan ma rnams yang dag par gzung bar bya'o// gang gi tshe byang phyogs su shing 'gyel ba de'i tshe sbyin bdag gi nor dang 'bru las 'grub par 'gyur ro// dbang ldan gyi phyogs su 'gyel na rig pa dang shes pa dang lung du 'gyur ro// gang gi tshe dbang po'i phyogs su shing 'gyel na de'i tshe rgyal ba dang dpal mo dang phun sum tshogs par 'gyur ro// de bzhin du shing gzhan lam bsnyes par bar du gang gi tshe 'gyel ba de'i tshe dge ba dang bde ba de bzhin du 'gyur ro// gang gi tshe shing gzhan la bsnyes shing 'gyel na sbyin bdag la 'jigs pa chen por 'gyur ro// me dang gshin rje dang / bden bral dang / chu bdag dang / rlung gi phyogs rnams su 'gyel na me'i 'jigs pa dang 'chi ba dang srin po dang chu dang rlung gi 'jigs pa rnams su grangs ji lta ba bzhin du 'gyur ro// skad 'dar zhing rgyang ring por lhung na yang sbyin bdag la sdug bsngal gyi mtshan mar 'gyur ro// gcod pa'i tshe gal te rnga mo dang khyi dang ce spyang dang sbrul dang phag dang bya rgod dang / bya rog la sogs pa'i gdug pa can gyi bya rnams lta bar byed na de'i tshe nges par gsod pa dang 'chi ba dpag tu med pa'i bgegs rnams su 'gyur ro// shing las gal te khrag 'dzag na de'i tshe sbyin bdag 'chi bar 'gyur ro// zho dang mar dang sbrang dang 'o ma 'bab na gsod pa dang 'ching ba la sogs pa'i 'jigs pa rnams su 'gyur ro// 'on kyang gang gi tshe shing rnams kyi rang bzhin mngar ba dang tsha ba dang kha ba dang bska ba la sogs pa'i ror gyur pa de'i tshe nyes pa med do// btsod kyi mdog gis sbal par shes par bya ste des kyang nang du 'gyur ro// de bzhin du kha dog skya bos byi bar shes par bya ste/ nad du 'gyur te shing des kyang chom rkun gyi 'jigs par 'gyur zhing glo'i nad skye bar 'gyur ro// kha dog ser pos shing gi nang du shes par bya ste/ des kyang nor nyams par 'gyur ro// phug ron gyi kha dog gis de'i nang du khyim gyi da yig tu shes par bya ste/ des sbyin bdag dbul por 'gyur ro// skya rings kyi mdog gis rtsangs par shes par bya ste/ des nad dpag tu med pa skye bar 'gyur ro// kha dog ljang gus sbrul 'byung bar 'gyur te/ des kyang de bzhin du nor zad par byed do// ral gri'i kha dog gis chur shes par bya ste/ des de bzhin du chus 'jig par 'gyur ro// gdugs dang / rgyal mtshan dang / bkra shis dang dpal gyi be'u dang / bum pa dang rnga yab dang / 'khor lo dang / chu skyes dang / g.yung drung dang / 'jug bzhin pa'i lcags kyu rnams ni dge ba'i mtshan ma'o// de lta bu la sogs pa ma lus pa'i dge ba dang mi dge ba'i mtshan nyid rnams yongs su shes nas shing gcad par bya'o// de nas rnam par bcad pa'i shing rnams kyang yang dag par gzhal bar bya ste/ rtsa ba dang dbus dang / rtse mo'i cha'i 'dzer pa can rnams spangs ta bcu cha'i cha gcig gis lhag pa'i tshad du shes par bya'o// ji ltar shing rnams kyi nags kyi ltad mo bzhin du mchod rten dang sku gzugs la sogs pa'i don du rdo rnams kyi yang ri ltar 'gro bar bya'o// rdo ba yang bkra shis pa rnams gzung zhing bkra mi shis pa rnams yongs su spang bar bya'o// de la ri'i 'gram du gnas nas phyogs bcu na gnas pa'i rdo rnams mthug pa dang sra ba dang dri zhim pa dang skad snyan pa dang reg bya bsil ba dang na tshod bar ma rnams dang / brtan pa dang mnyen pa dang shin tu 'jam pa dang sar pa rnams te/ de gnyis nges par bsngags te/ dkar ba dang sar ba dang ljang gu dang dmar po dang rdo nag kyang gal te ri mo dkar po phra mo dang thig le rnams dang ldan par gyur na da'i tshe blo dang gnyen dang / rus dang rigs dang rgyal bo'i phun sum tshogs pa dang g.yog rnams dge bar 'gyur ro// stang dang byang dang dbang ldan dang shar phyogs su gdong phyogs na grangs ji lta ba bzhin du mkha' la spyod pa'i dngos grub dang skye ba dang nor dang rigs 'phel ba dang / thar pa dang mngon par 'dod pa'i dngos grub ster ba'i rdo rnams gzung ngo / shin tu snyi ba dang bzod bsnun pa mi bzod pa dang stobs med pa rnams dang / rtsub pa dang mdog ngan pa dang sgra ngan pa dang rngo rgan pa rnams dang / de gnyis yongs su spangs te/ de bzhin du rdo bzang ba dang / ngan pa shes nas bkra shis pa'i rdo rnams pa'i rnam lngas byugs te dri bzangs kyi chus khrus byas nas dri la sogs pas mchod par byas te/ shing gi skabs su gsungs pa'i las thams cad 'dir yang bya'o// de nas grong khyer du zhugs pa'i dus su shing rnams dang rdo rnams la rgyal po'am grong khyer gyi skye bo rnams gtam smra shing chang gi dga' bas spro sems rgyas pa'i skye bo rnams kyis drang bar bya'o// bum pa gang ba dang mar me dang / sna tshogs pa'i rnga dang rol mo dang ca co dang skye bo rnams dang bdag po rnams kyis shin tu gus pa dang bcas pas 'jug par bya'o// yangs shing mnyam pa'i sa gzhi la 'bras phye'i chu skyes kyi dbus su gzhag par bya'o// 'dir sgo la sogs pa gzugs pa ni mchu zla dang / dbo zla dang / sa ga'i zla ba dang / snron zla dang / chu stod zla ba dang / smin drug zla ba rnams la tshes gnyis dang / gsum dang / lnga dang / bdun dang / bcu dang / bcu gsum dang / bcu bzhi rnams la gza' zla ba dang / gza' lhag dang / phur bu dang pa ba sangs rnams la/ skar ma snar ma la nor rnyed pa'i phyir ro// mgo la zhi ba'i phyir ro// skar ma lag la skal ba bzang po'i phyir ro// rgyal la rgyal ba dang phyi nas skye bo rnams 'phel ba'i phyir ro// me bzhi la dngos grub kyi ched du'o// snron la bde ba'i phyir ro// snubs dang gro bzhin la lung yongs su shes pa'i phyir ro// chu stod la bu yongs su 'phel ba'i phyir ro// khrums la nor 'phel ba'i phyir ro// zhi ba'i gza' la brten te dus sbyor bzang po dang thang cig bzang po brtag par bya'o// da ni shing la sogs pa'i tshad sbyar bar bya'o// de la go rims bzhin du bram ze dang / rgyal rigs dang / rje'i rigs dang / dmangs rigs rnams kyi phal che bas zhi ba dang rgyas pa dang dbang dang rgyas pa la dag pa rnams kyi rgyal mtshan dang / seng ge dang glang po che dang ba lang kun nas gnon par shes par bya'o// de bas na nas dang / sor mo dang / khru'i tshad kyis so// de la rdul phra rab bdun gyi rdul phran no// rdul phran bdun gyis rdul phra mo'o// rdul phra mo bdun gyis ri bong rdul lo// ri bong bdun gyis lug rdul lo// lug rdul bdun gyis glang rdul lo// glang rdul bdun gyis sro ma'o// sro ma bdun gyis shig go/ shig bdun gyis nas so// nas drug gis mtheb chung gi sor ro// nas bdun gyis gong mo'i sor ro// nas brgyad kyis mtheb chen gyi sor ro// sor bcu gnyis kyis mtho'o// mtho gnyis la khru gang ste zhes pa ni rigs kyi dbye ba dang / sor gyi dbye ba'o// de la khang bzangs rnams kyi brgyad cha'am dgu cha 'am bcu chas sgo'i zheng ngo // de yang cha sum cu so gnyis so// de'i nyis 'gyur srid do// cha bcu gnyis kyis re bzhi ste them pa yang ngo // yang na phyed dang bcas pa'i cha brgyad kyis so// phyed dang bcas pa'i cha drug gis dpung pa'o// yang na phyed dang bcas pa'i cha bzhis so// de'i phyir phyed dang bcas pa'i cha gnyis kyi tshad kyis nye ba'i dpung pa'o// yang na phyed dang bcas pa'i cha gcig gis so// de'i phyi rol du cha lnga'i lo ma ste mnyam par bya'o// them pa dang sgo khyud ni phyed dang bcas pa'i cha bcu bzhis so// cha nyi shu rtsa gcig gi yal ga'o// de'i steng dang 'og tu rim pa ji lta ba bzhin phyed dang bcas pa'i cha drug pa can nam cha lnga pa can no// 'dir shing gi las rnams la ji ltar rjes su mthun pa'o// rdo rje dang rin po che dang pad+ma dang 'khor lo dang / lha dang klu dang gnod sbyin dang // rig 'dzin la sogs pas brgyan pa'i rta babs la sogs pas ji ltar mdzes pa bzhin du bya'o// lha'i gnas la ni re mig gnyis kyi sgo'i zheng ngo // lhag ma ni sngon ma bzhin no// ka ba rnams kyi tshogs pa thams cad zlum dang srid du ldan pa mchog tu mdzes shing snyoms la dbyibs legs pa shin tu brtan pa'i shing rnams la bya'o// ma yo zhing gru bzhi la sogs pa'i yon tan dang ldan pa'o// de la phyed dang bcas pa'i cha brgyad dam bdun gyi ka ba'i zheng ngo // srid du gnas dang rjes su mthun par bya'o// zla ba'i ri mo'i 'og gi phyogs ka ba'i srid kyi dbus so// de'i steng du drug cha yongs su spangs nas phyed dang bcas pa'i cha gnyis kyi brgyad kyi cha'o// de'i steng du phyed dang bcas pa'i cha gcig gis cha bcu drug pa'i do shal gyi snam bu ste yang na pad+ma'o// de'i steng du cha brgyad kyi ka ba ra dang bcas pa'i nor bu'i cha'o// de'i steng du phyed dang bcas pa'i cha gnyis kyis cha brgyad pa'o// de'i steng du cha gcig gis do shal gyi snam bu'o// yang na klu shing gi me tog gi phreng ba'o// de'i steng du cha gnyis pa'i brgyad kyi cha'i pad+ma gnyis so// de'i steng du cha gsum gyis gru bzhi'o// de'i steng du cha gcig gis brgyad kyi cha'o// de'i steng du cha phyed kyis zlum po'o// de'i steng du cha drug gis tsi ra ka'o// de'i steng du cha drug gis zlum po'i rtse mo'o// de'i steng du cha gcig gis brgyad pa'i pad+ma'o// de'i steng du lhag ma rnams gru bzhi'o// de'i steng du phyam 'dzin pa'i gdung bzhi bcu rtsa lnga'i chas mtha' gnyis su'o// de'i steng du ji lta ba'i tshad kyis phyam rnams bsgrig par bya'o// de la sgo rnams dang ka ba rnams kyi phyir spos dkar dang mar khus rnam par byugs te li khri la sogs pa'i rgyan rnams kyis brgyan par bya'o// sna tshogs pa'i gos la sogs pa 'phyang ba dang gdugs dang bri yang ku dang me tog dang gur kum dang dUr wa dang / kun+da dang byang chub kyi shing dang me long dang me tog gi phreng ba dang nyer spyod lnga dang / 'bras bu la sogs pa rnams kyang bsdogs byas te/ de nas sgo so so'i phyogs rnams su gcig gam gsum mam lnga'am bdun nam thams cad kyi sgo rnams dang ka ba rnams rang rang gi phyogs su rnam par gnas pa'i khro bo'i rgyal po'i sngags rnams kyis yang dag par gnas par bya'o// de nas sgo gcig pa'i phyogs shar la sogs pa'i phyogs rnams su sgo bzhi pa rnams kyis bon hUM gi yi ge'o// de la 'di'i don ni ting nge 'dzin gsum gyis sbyor ba dang ldan pa'i rnal 'byor pas hUM yig las skyes pa'i sna tshogs chu skyes dang / nyi ma'i steng du sku mdog dkar po phyag g.yas na zhags pa dang lcags kyu bsnams pa/ dpal rdo rje rnam par rgyal ba khro bo'i rgyal po chen po g.yas brgyang gis bzhugs pa dri ma med pa'i ting nge 'dzin gyi rang bzhin nyi ma la gnas pa bsgoms nas/ oM AHbadzra bi dzA ya ma hA kro d+ha rA dza hUM zhes pa'i sngags kyis lan brgya rtsa brgyad byin gyis brlab par bya'o// de dang mtshungs pa'i ye shes sems dpa' gdan drangs te/ mchod yon la sogs pa phul te yang dag par mchod cing bstod nas dam tshig sems dpa' dang lhan cig tu gyur par blta'o// de yang yongs su gyur pa las shar gyi sgor rnam par bsam par bya'o// de la gal te yang ting nge 'dzin thams cad kyi spros pa med pa rnam par mi rtog pa des ro gcig pa nyid kyang bya ste/ dbyer med pa las dbye ba'o// de ji ltar ting nge 'dzin gang gis sems can thams cad kyi dri ma med par byed de dri ma med pa'i ting nge 'dzin zhes brjod do// de bzhin du lho'i sgor hUM yig las skyes pa'i sna tshogs chu skyes dang nyi ma'i dkyil 'khor gyi steng du zhabs g.yas brkyang gis bzhugs pa sku mdog ljang gu phyag gnyis pa ral gri dang pad+mas phyag mtshan pa nam mkha' mdzod kyi ting nge 'dzin gyi rang bzhin khro bo gzegs ma zhes pa khro bo'i rgyal po bsgoms nas oM AHbadzra ka ni ma hA kro d+ha rA dza hUM zhes pa 'dis brgya rtsa brgyad kyis byin gyis brlab par bya'o// de dang mtshungs pa'i ye shes sems dpa' gdan drangs te mchod yon la sogs pa phul te me tog la sogs pa rnams kyis yang dag par mchod nas dam tshig sems dpa' dang lhan cig tu gyur nas de yongs su gyur pa las lho'i sgor rnam par bsam par bya'o// de bzhin du nub kyi sgor hUM yig las skyes ba'i sna tshogs chu skyes dang nyi ma'i steng du zhabs g.yas brkyang gis bzhugs pa sku mdog dmar po pad+ma dang lcags kyu bsnams pa dpa' bar 'gro ba'i ting nge 'dzin gyi rang bzhin 'jig rten gsum rab tu bsgrub pa khro bo'i rgyal po chen po rnam par bsgoms nas/ oM AHtrai lokya pra sA d+ha ka ma hA kro d+ha rA dza hUM zhes pa 'dis lan brgya rtsa brgyad kyis byin gyis brlab par bya'o// sngon ma bzhin du byas nas nub kyi sgor rnam par bsam par bya'o// de bzhin du byang gi sgor hUM yig las skyes pa'i sna tshogs chu skyes dang / nyi ma'i steng du sdigs mdzub dang bcas pa'i zhags pa dang sna tshogs rdo rje phyag na bsnams pa seng ge rnam par rol pa'i ting nge 'dzin gyi rang bzhin dpa' bo rnam par gnon pa'i khro bo'i rgyal po rnam par bsgoms nas/ oM AHbI ra bi krAn+ta ma hA kro d+ha rA dza hUM zhes pa 'dis lan brgya rtsa brgyad kyis byin gyis brlabs nas sngon ma bzhin du byang sgor rnam par bsam par bya'o// de bzhin du dbang ldan gyi dang po nas dbang ldan gyi mthar thug pa'i sgo nyi shu rtsa bzhi rnams su hUM las skyes pa'i mi g.yo ba dang / rnam par 'joms pa dang / rdo rje lcags kyu dang / gshin rje mthar byed dang / gshin rje gnam lcags dang / blta bar dka' ba dang / 'dod pa'i rgyal po dang / mthar spyod pa dang / rdo rje zhags pa dang / shes rab mthar byed dang / pA lA la dang / rin chen gtsug tor dang / dbyug sngon can dang / rgyal dka' ba dang / rdo rje rgyas pa dang / pad+ma mthar byed dang / 'jigs byed dang / rab gtum dang / stobs po che dang / rkang pa bskyod pa dang / rdo rje 'bebs pa dang / bdud rtsi 'khyil ba dang / rdo rje bzhad pa dang / rdo rje rnam par 'joms pa'i gzugs rnams phyag gnyis pa phyag g.yon pa rnams na sdigs mdzub dang bcas pa'i zhags pa phyag g.yas pa rnams na rang rang gi mtshan mas mtshan pa'o// sngon po dang / ser po dang / dkar po dang / sngon po dang / ser po dang / dkar po dang / nag po dang / sngon po dang / dkar po dang / ljang gu dang / ser po dang / nag po dang / ser po dang / dmar po dang / skya rengs dang / ljang gu dang / sna tshogs dang / nag po dang / dkar po dang / ljang gu'i kha dog rnams so// gser dang dngul gyi bum pa zung gi steng du dgod par bya'o// de la mi g.yo ba ni sems can la byin gyis brlab pa rdo rje'i ting nge 'dzin gyi rang bzhin no// phyag mtshan ni ral gri'o// oM AHa tsa la ma hA kro d+ha rA dza hUM rdo rje rnam par 'joms pa ni dam tshig chen po las byung ba'i ting nge 'dzin gyi rang bzhin no// de'i phyag mtshan ni rgyal mtshan no// oM AHbi drA ba ka ma hA kro d+ha rA dza hUM/ rdo rje lcags kyu ni dam tshig gi lcags kyu'i ting nge 'dzin gyi rang bzhin no// de'i phyag mtshan ni lcags kyu'o// oM AHbadzra aM ku sha ma hA kro d+ha rA dza hUM/ gshin rje mthar byed ni de bzhin gshegs pa thams cad yang dag par mnyes pa'i ting nge 'dzin gyi rang bzhin no// de'i phyag mtshan ni sna tshogs rdo rje'i tho ba'o// oM AHya mAn+ta ka ma hA kro d+ha rA dza hUM/ rdo rje gnam lcags ni rdo rje pha rol tu phyin pas byin gyis brlab pa'i ting nge 'dzin gyi rang bzhin no// de'i phyag mtshan ni rdo rje'o// oM AHbadzra a sha ni ma hA kro d+ha rA dza hUM/ blta bar dka' ba ni 'od kyi dkyil 'khor thams cad kyis byin gyis brlab pa'i ting nge 'dzin gyi rang bzhin no// de'i phyag mtshan ni 'khor lo'o// oM AHdur nI rik+Sha ma hA kro d+ha rA dza hUM/ 'dod pa'i rgyal po ni de bzhin gshegs pa thams cad 'gugs pa'i dam tshig gi ting nge 'dzin gyi rang bzhin no// de'i phyag mtshan ni lcags kyu'o// oM AHTak+ki rA dza ma hA kro d+ha rA dza hUM/ mthar spyod pa ni rin po che'i byin gyis brlab pa/ rdo rje'i ting nge 'dzin gyi rang bzhin no// de'i phyag mtshan ni sta re'o// oM AHan+ta tsa ra ma hA kro d+ha rA dza hUM/ rdo rje zhags pa ni dam tshig 'bebs pa'i ting nge 'dzin gyi rang bzhin no// de'i phyag mtshan ni rdo rje zhags pa'o// oM AHbadzra pA sha ma hA kro d+ha rA dza hUM/ shes rab mthar byed ni nor bu rin po che rdo rje'i ting nge 'dzin gyi rang bzhin no// de'i phyag mtshan ni rdo rjes mtshan pa'i dbyug pa'o// oM aH pradz+nyAn+ta ka ma hA kro d+ha rA dza hUM/ pA lA la ni mthon po'i byin gyi rlabs kyis ting nge 'dzin gyi rang bzhin no// de'i phyag mtshan ni tho ba'o// oM AHpA lA ma hA kro d+ha rA dza hUM/ rin chen gtsug tor ni dga' ba las byung ba'i ting nge 'dzin gyi rang bzhin no// de'i phyag mtshan ni lcags kyu'o// oM AHrat+na shi kha ra ma hA kro d+ha rA dza hUM/ dbyug pa sngon po can ni ye shes rdo rje'i ting nge 'dzin gyi rang bzhin no// de'i phyag mtshan ni dbyug pa'o// oM AHnI la daN+Da ma hA kro d+ha rA dza hUM/ rgyal dka' ba ni chos nyid byin gyis brlab pa'i ting nge 'dzin gyi rang bzhin no// de'i phyag mtshan ni mdung ngo // oM AHdu rdza ya ma hA kro d+ha rA dza hUM/ rdo rje rgyas pa ni yang dag par 'phro ba'i ting nge 'dzin gyi rang bzhin no// de'i phyag mtshan ni lcags sgrog go// oM AHbadzra s+pho Ta ma hA kro d+ha rA dza hUM/ pad+ma mthar byed ni chos kyi 'khor lo rab tu bskor ba'i rang bzhin no// de'i phyag mtshan ni pad+ma'o// oM AHpad+mAn+ta ka ma hA kro d+ha rA dza hUM/ 'jigs byed ni sdug bsngal gcod pa'i ting nge 'dzin gyi rang bzhin no// de'i phyag mtshan ni ral gri'o// oM AHb+hi ma ma hA kro d+ha rA dza hUM/ rab gtum ni legs par rab tu gnas pa'i ting nge 'dzin gyi rang bzhin no// de'i phyag mtshan ni rdo rje gyes pa'o// oM AHpra tsaN+Da ma hA kro d+ha rA dzA hUM/ stobs po che ni las kyi byin gyis brlabs pa'i ting nge 'dzin gyi rang bzhin no// de'i phyag mtshan ni rtse gsum mo// oM AHma hA ba la ma hA kro d+ha rA dza hUM/ rkang pa bskyod pa ni gsung rdo rje'i ting nge 'dzin gyi rang bzhin no// de'i phyag mtshan ni mda' dang gzhu'o// oM AHpA da ni k+She pa ma hA kro d+ha rA dza hUM/ rdo rje 'bebs pa ni dam tshig 'bebs pa'i ting nge 'dzin gyi rang bzhin no// de'i phyag mtshan ni rdo rje dril bu'o// oM AHbadzra A be sha ma hA kro d+ha rA dza hUM/ bdud rtsi 'khyil pa ni don yod rdo rje'i ting nge 'dzin gyi rang bzhin no// de'i phyag mtshan ni rdo rje'o// oM AHa mr-i ta kuN+Da li ma hA kro d+ha rA dza hUM/ rdo rje bzhad pa'i rdo rje brtan po'i rang bzhin no// de'i phyag mtshan ni ral gri'o// oM AHbadzra aT+Ta ha sa ma hA kro d+ha rA dza hUM/ rdo rje rnam par 'joms pa ni bdud kyi stobs rab tu 'joms pa'i ting nge 'dzin gyi rang bzhin no// de'i phyag mtshan ni rdo rje rtse lnga pa'o// oM AHbadzra bi dA ra Na ma hA kro d+ha rA dza hUM/ lhag ma rnams sngon ma bzhin no// ka ba rnams rin po che dang bcas pa'i rdo'i steng du gzugs par bya'o// de la shar gyi phyogs su gsum dang lnga dang bdun gzhon nu ma rnams kyi ka ba bzhi zung dang ldan pa ni yang dag par spong ba bzhi po rnams so// pha rol tu phyin pa drug gi rang bzhin ka bzung drug rnams so// bsdu ba'i dngos po bzhi dang / tshad med pa'i gnas bzhi'i ngo bo nyid ni ka ba brgyad zung dang ldan pa ste/ lhag par mos shing rang rang gi phyogs su gnas pa'i khro bo'i sngags kyis byin gyis brlabs nas hUM yig gi sa bon las byung bar dgod par bya'o// de bzhin du lho phyogs su dran pa nye bar gzhag pa bzhi'i rang bzhin rnams dang / byed pa drug gi rang bzhin rnams dang / bden pa bzhi dang bsam gtan bzhi po rnams so// de bzhin du nub phyogs su rdzu 'phrul gyi rkang pa rnams dang / mngon par shes pa drug gi rang bzhin rnams dang / mi 'jigs pa bzhi dang ston pa bzhi rnams so// de bzhin du byang phyogs su so so yang dag par rig pa bzhi dang / rjes su dran pa drug gi rang bzhin dang 'phags pa'i lam yan lag brgyad kyi rang bzhin rnams so// de nas sgo rnams dang ka ba rnams la mnyam du so phag gi phreng ba mnyam par de bzhin du gzhag par bya'o// ka ba'i steng du gdung 'dzin bkod nas de'i steng du gdung dgod do// gdung gi steng du gdung dang mnyam pa'i rtsig pa'i steng du klu'i stobs sam yang na do shal gyi snam bu'o// de'i steng du seng ge rnams kyi kha nas byas pa'am ma byas pa'o// de'i steng du rjes su dgug pa rnams so// de'i steng du so phag rnams kyis byas pa'i gzhi'o// de'i steng du mgrin pa'o// gang gi tshe so phag gi rang bzhin yin na de'i tshe gdung gi steng du gser gyi snam bu bya'o// de'i steng du pad+ma'i 'dab ma'o// de'i steng du gzhi'o// de'i steng du mgrin pa'o// phyi rol du 'dod yon gyi stegs bu ste phyed kyi tshad kyi them pa'o// de nas sgo'i gnas dang bar du me'i mchod pa gsungs so// de la steng gi phyogs su sngon po dang / ser po dang / dmar po dang ljang gu'i lus la ri dwags nag po'i pags pa'i na bza' can rgyan dang bral ba thugs zhi ba ral pa'i thor tshugs can mchog sbyin dang / bgrang phreng dang ril ba spyi blugs dang / dbyig pa phyag na bsnams pa tshangs skud dang bcas pa gos sna tshogs la 'phyang ba chu skyes la gnas pa'i nyi ma'i gdan la nyi ma'i 'od can dka' thub la gnas pa'i drang srong chen po'i me la sbyin sreg bya'o// oM ta pa sAg+na ye swA hA/ de nas gnas ji lta bar so phag mnyam po la 'dzin byed kyi shing la mnyam du gzhag par bya'o// de nas dra sgo'i mtshan nyid brjod par bya'o// de la sgo'i sum cha'i cha gcig gis dra sgo'o// dkyil du srog chags kaM pa ka Da ka lta bu'o// dgu'i chas ma them 'og gi shing ngo // nyi shu'i chas sgo khyud do// nyi shu rtsa bzhi'i chas lo ma'o// de'i steng dang 'og tu phyed dang bcas pa'i bzhi cha'o// brgyad kyi chas 'bebs so// phyed dang bcas pa'i bzhi'i chas steng gi sgo khyud do// nyi shu brgyad kyi chas lo ma'o// drug gi chas steng dang 'og tu'o// phyed dang bcas pa'i bzhi chas dpung pa'o// phyed dang bcas pa'i chas gcig gis nye ba'i dpung ba'o// phyed dang sum cha ka ba'o// de'i steng du sum chas 'degs pa'i shing ngo // phyed dang bcas pa'i cha gnyis kyis dpung pa'i bar dang ka ba'i bar gyi shing ngo // phyed dang bcas pa'i cha bzhis lo ma'o// ma them dang bcas pas yongs su brgyan pa bya'o// de'i steng du rjes su 'dren pa rnams so// rig 'dzin mi mo gdung 'degs pa la sogs pa sna tshogs pa'i rgyan gyis brgyan pa'am ji ltar mdzes pa bzhin du bya'o// de la de lta bu'i tshul gyis dra sgo gsum pa'am lnga pa'am bdun pa bya'o// so phag mnyam pa dang mi mnyam pa nyid dgod par bya'o// de'i steng du ji ltar gnas pa'i shing zug dang so phag mi mnyam par dgod par bya'o// gang gi tshe dra sgo gsum pa rnams la ni de'i tshe stong pa nyid dang / mtshan ma med pa dang / smon pa med pa'i ngo bo nyid rnams so// gang gi tshe lnga yin pa de'i tshe sha'i spyan dang / lha'i spyan dang / shes rab kyi spyan dang / chos kyi spyan dang / sangs rgyas kyi spyan gyi ngo bo nyid rnams so// gang gi tshe bdun yin pa de'i tshe byang chub kyi yan lag bdun gyi ngo bo nyid rnams so// de nas me la sogs pa'i zur rnams su khang pa rnams la gdung gru bzhi par gyur pa'i shing rnams kyi nang gi zur gyi steng du nor 'dzin rnams kyi 'og tu do shal gnyis pa dgod par bya ba yang dga' ba 'khyil ba'i rim pas so// de'i steng du gdung rnams kyi steng du phyi dang nang du rtsig pa rnams dang mnyam pa'i mthar phur bu gnyis gdab par bya'o// de dag gi dbus su dbus kyi phur bu gdab par bya'o// mtha'i phur bu dang dbus kyi phur bu dag gi dbus su logs la phur bu gnyis gdab par bya'o// dbus kyi phur bu'i steng du ji ltar gnas pa'i ka ba rnams dgod par bya'o// logs kyi phur bu rnams kyi steng du rang rang gi gnas la stobs kyi phung po rnams dgod par bya'o// stobs kyi dpung pa rnams kyi steng du shing dkar po gnyis gzhag par bya'o// de nas khang bzangs kyi rtse mo'i steng du g.yas dang g.yon du rtse mor nor dang skye bo rnam par 'phel ba dang dug gzhom pa'i phyir yang ku ru ku l+le'i gzungs dang / dzAM gu li'i gzungs kyang mngon par bris te gser dang dngul las byas pa'i pad+ma'i steng du yang dag par bzhugs la/ de'i steng du dge ba'i tshes grangs dang yud tsam la skar ma mgo dang mon gru dang nags kyi shing gi yal gam rnying pa'i dus su khaM yig las skyes pa'i sna tshogs rdo rje'i gzugs steng gi shing la rnam par bsgoms la/ dpal ldan gtsug tor 'khor los sgyur ba'i sngags lan brgya rtsa brgyad yang dag par bzlas la mchod pa byas nas yang dag par dgod par bya'o// phyogs rnams su rang rang gi de bzhin gshegs pa'i bum pa rnams kyi chus mngon par dbang bskur te/ sna tshogs pa'i gdugs dang gos dang lo ma rnams kyis brgyan pa/ sna tshogs pa'i rgyan gyis rnam par brgyan pa/ ai raN+Da'i lo ma'i me dang lcags kyis kyang yang dag par bsrung bar bya'o// rdo rje dang dril bu dang bcas pas rang rang gi phyogs kyi bdag po'i de bzhin gshegs pa'i sngags lan brgya rtsa brgyad bzlas na ge yi ge brgya pas brtan par bya'o// na maHsa man+ta bud+d+hA nAM/ oM ma hA pra t+yaM gi roSh+NI Sha tsa kra brti sarba yan+t+ra man+t+ra ban+d+ha in+d+ra bu ba na ban+d+haM pra k+Sha de baM ban+d+haM d+ha ra ya i ha ba si nAM ye na ke na tsita b+ha yA di kaM/ ts+tshin+da ts+tshan+da/ b+hin+da b+hin+da/ tsi ri tsi ri/ gi ri gi ri/ mi ri mi ri/ hUM hUM phaT swA hA/ 'di ni gtsug tor 'khor los sgyur ba'i sngags so// de la ku ru ku l+le'i gzungs sngags ni/ na mo rat+na tra yA ya/ na maHsarba bud+d+ha bo d+hi sa twe b+h+yaH/ na mo aSh+Ta ma hA ya puM ga lA ya na maHsap+te b+h+yaH/ samya k+saM bud+d+he b+h+yaH/ tad+ya thA/ oM hrIHhrIH hrIHsarba nA gA nAM/ a nan+ta ku lA nAM/ bA su ke ku lA nAM/ shaM kha pA la ku lA nAM/ karko Ta ku lA nAM/ pad+ma ku lA nAM/ mahA pad+ma ku lA nAM/ ku li ka ku lA nAM/ pra la ha ku lA nAM/ puN+Da rI ka ku lA nAM/ ga Na ka ku lA nAM/ me g+ha ku lA nAM/ dz+wa la d+ha ra ku lA nAM/ dzi mU taM ku lA nAM/ ba san+ta ku lA nAM/ ai rA ba ti ku lA nAM/ ku mu ta ku lA nAM/ kad+mA ra ku lA nAM/ sau gan+d+hi ka ku lA nAM/ ha na ha na sha re na/ ban+d+ha ban+d+ha tsa be na/ tA Ta ya tA DA ya/ ut+pa le na/ b+hi tA nA ma b+hA yaM de hi pra la ya kA la i pa dza la d+ha ra ma ba tA ra ya/ baR+Shan taM/ nA gA ba ShA ku ru phuHku ru ku ru phuHkA ra ya kA ra ya phuHoM ku ru kul+lai hrIH hUM phaT swA hA/ na mo rat+na tra yA ya/ tad+ya thA/ oM i li mit+te/ te li mit+te/ i li ti li mit+te/ dum+be dum+be/ li ye du m+be du ma lA tar+k+ke tar+k+ka ra Ne/ marma marme ra Ne/ kasmi re kasmi ra muk+te/ a g+he a g+ha ne/ a g+ha nA g+ha ne/ i le mi le ye/ i le mi le ye/ a a ka s+ya yi ye shwe te tuN+De/ a nan+ta k+She swA hA/ oM a She dze tri shU la dzi hA badzra kA ya/ gra sa gra sa/ dz+wa la dz+wa la/ ma hA dz+wa la/ ma hA yo gi shwa ri hUM hUM phaT phaT swA hA/ 'di ni dzaM gu li'i gzungs so// de nas shing gi 'bras bu rnams kyis dbang bskur bar bya'o// de nas lha rnams mnyes par bya ba'i phyir sbyin sreg gi bdud rtsis me lha yang dag par tshim par bya'o// pad+ma dang nyi ma'i steng du sku mdog pad+ma dmar po lta bu phyag bzhis zhags pa dang lcags kyu dang dbyig pa dang spyi blugs bsnams pa/ sems can rnams rjes su 'dzin par byed pa po arka'i shing gi yam shing gi sngon ma bzhin du 'bru la sogs pas sbyin sreg bya'o// oM a mr-i ta ag+na ye swA hA/ rtsa gsum rnam par dag pa mgo bo'i shing stobs 'dzin pa'i shing rnams so// rtsa lnga'i rnam par dag pa phur bu lnga'o// rtsa dpag tu med pa'i rang bzhin ni shing lhag ma rnams su rig par bya'o// de la mgo bo'i shing rnams kyi steng du kha dog gi shing rnams dgod par bya'o// khang bzangs kyi steng du blang ba'i phyed lhag pas yon tan sum 'gyur gyi tshad dam yon tan bzhi 'gyur gyi khang thog gi shing rnams kyi srid do// rdo rje'i mda'i dra ba'i rang bzhin rnams ni oM badzra sha ra dzA la traM/ de rnams kyi steng du thog gi shing rnams dgod par bya'o// rtsa ba'i gtso bo'i rang bzhin la oM badzra tsakra hUM zhes pa'i sngags lan brgya rtsa brgyad yongs su bzlas par bya'o// shing gi las rnams ni gzhung mangs pas 'jigs pas ma bshad do zhes pa ni dpal paN+Di ta chen po rigs kyi sbyin pas mdzad pa'i bya ba bsdus pa pany+dzi kA las rab tu byed pa lnga pa'o// // rdo rje slob dpon rab zhugs nas// 'dir ni ting 'dzin gsum bsgoms te// go rims bzhin du de nas ni// thig gdab rdul tshon dgye ba dang // me yi bya ba rnam pa dang // stegs bu dgod bya de nas ni// dam pa'i mtshan nyid yongs rdzogs nas// sku gzugs rnams ni gzhug par bya// de la gtsug lag khang du sku gzugs dang // gaN+DI ka dang / stegs bu dang / sbyin sreg gi thab la sogs pa yongs su rdzogs pa la sngon du gsungs pa'i rim pas slob dpon la gsol ba btab la nyes pa zhi bar bya ba'i sbyin sreg bya ste/ dge ba'i tshes grangs dang rgyu skar yud tsam rnams la dkyil 'khor bri ba'i don du bgegs zhi bar bya ba la khyim du lha'i rnal 'byor byas te/ dad pas sbyin bdag gis phul ba'i gos dang rgyan dang so rtsi dang yon tan la sogs pa nyer spyod lnga'i mchod pa sngon du 'gro bas gos dang dbu rgyan dang / rgyan gyi khyad par gyis brgyan te rdo rje dang rdo rje dril bu bzung ste/ 'jig rten gsum las rnam par rgyal ba'i nga rgyal gyis rang gi khang pa nas phyir zhugs nas rdo rje'i rkang stabs kyis gar byas te las rnams su gtor ma dbul bar bya ste/ rang rang gi gnas na gnas pa'i lha dang klu dang / gnod sbyin la sogs pa rnams kyi mchod pa'i dus su de'i phyag rgya rab tu bstan nas rang rang gi sngags kyis mchod par bya zhing // sgeg mo la sogs pa brgyad po rnams kyis kyang dkyil 'khor chen po'i khang pa'i dbang ldan gyi mtshams rnams su rab tu 'jug par bya'o zhes pa na/ rdor je slob dpon rab tu 'jug pa'o// // de'i rjes la ting nge 'dzin gsum bsgom pa'i ched du lha'i rnal 'byor gyi cho ga ni/ oM swa b+hA ba shud+d+haHsarba d+harmAHswa b+hA ba shud+d+hou0f85haM/ bdag med pa la lhag par mos pas nang gi bdag nyid kyi khrus byas nas hUM yig dang rdo rje yongs su gyur pa las bdag nyid rdo rje me dang nyi ma 'bar bar bsgom par bya'o// sku mdog mthing nag phyag brgyad pa zhal bzhi pa'i rtsa ba'i phyag gnyis kyis rdo rje dang dril bus shes rab la 'khyud pa'i tshul can/ phyag gzhan gnyis kyis ral gri dang sdigs mdzub dang bcas pa'i zhags pa/ phyag gnyis kyis 'khor lo dang kha T+wAM ga/ phyag gzhan gnyis kyis mda' dang gzhu 'dzin pa/ rtsa ba'i zhal nag po g.yas dkar po/ g.yon dmar po// rgyab ser po/ zhal so so la spyan gsum gsum pa/ sbrul gyi rgyan gyis rnam par brgyan pa/ g.yon brkyang gis khyab 'jug dang / dpal mo kun nas mnan pa/ khro bo'i gzugs kyi rgyan thams cad kyis rnam par brgyan pa bsgom par bya'o// de la hrIHyig las mgrin par pad+ma 'dab ma brgyad pa lce'i pad 'dab la hUM yig las rdo rje dkar po rtse mo lnga pas mtshan pa bskyed la 'dis byin gyis brlabs na rdo rje'i lce'o// lag pa gnyis la a yig gis zla ba'i dkyil 'khor gnyis so// de dag gi steng du hUM yig gnyis las rdo rje rtse lnga pa gnyis bsam par bya'o// lag pa'i sor mo rnams kyang rtse mo'i rnam pas bgegs rnams 'joms par bya'o// oM badzra dz+wa lA na lAr+k+ka hUM baM/ khro bo khyod kyis 'di rnams bcing bar bya'o// oM gr-ih+na badzra sa ma ya hUM baM/ rdo rje bcings pa'i mthil du byas nas g.yog par bya'o// khro bo'i sems kyis rdo rje mtheb chen gyis bcad cing khro bo khyod kyis 'di rnams dran par bya'o// de nas me tog phreng ba la sogs pa'i dbang 'dzin pas oM badzra dz+wa lA na lA rka hUM a b+hi Shiny+tsa tu mAM/ rdo rje bcings pa'i mtheb chen gnyis kyi tshigs kyis mnyes pas mgo bo dang dpral ba'i steng du rna ba g.yas pa'i steng dang rgyab dang rna ba g.yon gyi steng du gzung bar bya'o// 'di rnams rdo rje khyod kyis bya'o// oM TuM gi go chas bgo bar bya'o// rdo rje khu tshur gnyis kyis snying gar mdud pa'i tshul bya'o// de bzhin du mgrin pa dang rgyab dang slar yang snying ga dang nu ma'i bar dang slar yang snying ga dang mgrin pa dang rgyab dang dpral bar mdud pa'i tshul rnams byas nas mgo bor cod pan gyi dbang bskur sbyor ba'i mthar mnyam pa nyid kun gzhi dang ldan pa rdo rje dgyes pa zhes so// oM badzra dz+wa lA nA larkA hUM/ g.yon pa'i rdo rje khu tshur snying gar bkod nas lag pa g.yas pas rdo rje gsor zhing bgegs thams cad la 'phang bar bya'o// de nas rdo rje me 'od kyi nga rgyal gyis bgegs sreg pa la sogs pa bya'o// oM badzra nA la ha na da ha pa tsa ma tha b+hany+dza ra Na hUM phaT/ nang du rdo rje bcings la mtheb chen gyis rdo rje bslangs pa sor mo rnams 'bar ba'i snying po'o// 'di ni rdo rje me 'od kyi dam tshig gi phyag rgya'o// de'i rjes su rdo rje'i mig gis bgegs thams cad bcing bar bya ba ni rdo rje bcings nas g.yon pa dang cig shos rab tu brkyang ste mig gnyis la dgod par bya ba ni rdo rje mig gi dam tshig gi phyag rgya'o// de nas rdo rje bsrung ba'i nga rgyal gyis rdo rje'i rang bzhin du byin gyis brlab par bya'o// oM badzra dr-i D+ho ma b+ha ba ra k+Sha sarbaM swA hA/ rab tu brkyangs pa'i rdo rje bcings bas gzhil rab tu bkod pa ni rdo rje bsrung ba'i dam tshig gi phyag rgya'o// de'i rjes la rdo rje 'jigs byed kyi nga rgyal gyis steng bcing bar bya'o// oM hu lu hu lu hUM phaT/ rdo rje khu tshur gnyis bcings nas mgal me'i 'khor lo bzhin du bskor zhing spyi bor sdigs mdzub lcags kyu'i rnam pas gzung bar bya ba ni/ rdo rje 'jigs byed kyi mig gi phyag rgya'o// de bzhin du steng bcing bar bya zhing rdo rje gnod sbyin gyi nga rgyal gyis/ oM badzra yak+Sha hUM/ rdo rje thal mos mtheb chen gnyis rab tu brkyang ste sdigs mdzub gnyis mche ba bzhin byas pa ni rdo rje gnod sbyin gyi dam tshig gi phyag rgya'o// de nas gtsug tor 'khor los sgyur ba'i nga rgyal gyis shar la sogs pa'i phyogs bcing bar bya'o// oM druM b+han+d+ha hUM/ yang na druM zhes so// rdo rje khu tshur gnyis kyi mthe'u chung gnyis lcags sgrog bcings te sdigs mdzub gnyis kyi rtse mo gdong du yongs su 'khor ba/ gtsug tor du dgod pa ni rdo rje gtsug tor gyi dam tshig gi phyag rgya'o// de'i rjes la rdo rje zhags pa'i nga rgyal gyis bgegs thams cad bcing bar bya'o// oM badzra pA sha hrIHrdo rje khu tshur gnyis rab tu brkyang ste/ dpung par mdud pa byas pa ni rdo rje zhags pa'i phyag rgya'o// de nas rdo rje gnod sbyin gyi nga rgyal gyis nub kyi phyogs bcing bar bya'o// oM badzra bA ta ke pa taM ke ni raT/ rdo rje bcings pas mtheb chen gnyis skyil krung byas te rtse mor byas la rtse mo mnyam pa'i kha bye ba'i gdong gi rtse mo ni ba dan gyi dam tshig gi phyag rgya'o// za bzhin pa'i mthar rnam par dral ba'i ba dan ni rdo rje ba dan gyi dam tshig gi phyag rgya'o// de nas rdo rje dus can gyi nga rgyal gyis bgegs rnams za bar bya zhing byang phyogs bcing bar bya'o// hrIHbadzra kA li ru Ta ma Ta/ rdo rje gnod sbyin gyi phyag rgya bzhin du gdong du bstan par bya ba ni rdo rje dus can gyi dam tshig gi phyag rgya'o// rdo rje rtse mo'i nga rgyal gyis lho phyogs bcing bar bya'o// oM badzra shi kha ra ru Ta ma Ta/ rdo rje khu tshur gnyis kyis ri bo 'gugs pa'i tshul byas nas lho phyogs kyi bgegs rnams la bsnun par bya'o// rdo rje rtse mo'i phyag rgya'o// de la rdo rje las kyi nga rgyal gyis rdo rje'i rab sbyin par bya'o// hUM badzra karma/ rdo rje khu tshur gnyis bcings te phan tshun du rgyab gnyis sbyar la mthe'u chung gnyis lcags sgrog tu byas la sdigs mdzub dang gung mo dag bslang la ming med sba bar bya'o// rdo rje las ra ba'i phyag rgya'o// de'i rjes la rdo rje hUM mdzad kyi rnal 'byor gyis nang gi ra ba bya'o// badzra hUM ka re Na hUM/ rdo rje las kyi phyag rgya las dbus ma gnyis bskum pa ni 'jig rten gsum las rnam par rgyal ba'i phyag rgya'o// de nas rdo rje mtshams kyi nga rgyal gyi rdo rje'i gur sbyin par bya'o// oM badzra ban+d+ha baM/ rdo rje bcings nas steng du 'gying zhing rab tu brkyang ba ni gur gyi phyag rgya'o// slar yang rdo rje me 'od kyi nga rgyal gyis de'i phyag rgya dang ldan pas mchod pa'i yan lag rnams sbyang bar bya'o// oM badzrA nA la ha na da ha pa tsa ma za b+hany+dza ra Na hUM/ de nas rdo rje gnod sbyin gyi phyag rgyas dung byin gyis brlab par bya'o// oM badzra yak+Sha hUM/ slar yang rdo rje bsrung ba'i phyag rgyas dung byin gyis brlab par bya'o// oM badzra rak+Sha ya/ slar yang rdo rje rtse mo'i phyag rgyas dung byin gyis brlab par bya'o// oM badzra shi kha re ru Ta ma Ta zhes bya ba ni dung gsum mo// slar yang dung gsum rdo rje sems dpa'i dam tshig gi phyag rgya dang rnam par snang mdzad kyi dam tshig gi phyag rgyas kyang byin gyis brlab par bya'o// oM badzra satwa hUM/ oM badzra d+hA tu hUM/ de'i dung gi chus mchod pa thams cad bsang gtor bya'o// oM badzra rak+Sha hUM/ zhes pa'i sngags kyis so// oM badzra puSh+pe hUM/ me tog go// oM badzra d+hU pe hUM/ bdug spos so// oM badzra A lo ke hUM/ mar me'o// oM badzra gan+d+he hUM/ dri'o// oM badzra nai bi d+ye hUM/ zhal zas so// rang rang gi phyag rgya dang ldan pas byin gyis brlab par bya'o// oM a kA ro mu khaM sarba d+harma NAM A d+ya nu t+pa n+na twA ta oM AHhUM/ ral gri'i phyag rgyas gtor ma ste/ rdo rje bcings nas ral gri 'dren pa ni ral gri'i tshul lo// gzhan mchod pa'i yan lag rnams ni rdo rje sems dpa'i phyag rgyas byin gyis brlab par bya'o// oM badzra satwa hUM/ oM badzrA sa ne hUM gdan no// 'di ni srung ba'i 'khor lo'o// // de'i rjes la rdo rje rgyu'i las kyi phyag rgyas mdun du rdo rje dbyings kyi dkyil 'khor chen po bskyed par bya'o// oM badzra tsakra hUM/ rdo rje khu tshur gnyis bcings te rtse mo gnyis kyi mthar rdo rje bcings pas so// rdo rje 'khor lo zhes rnam par grags pa'i dkyil 'khor thams cad bsgrub pa'o// 'dis phyogs thams cad du g.yas su bskor bas dkyil 'khor thams cad bsrung bar bya'o// de'i phyag rgyas gdong du bltas nas brgya rtsa brgyad bzlas par bya'o// dkyil 'khor thams cad du rab tu zhugs par bya'o// de nas mngon sum du dkyil 'khor bltas nas rdo rje lcags kyu la sogs pa rnams dgug pa dang gzhug par bya'o// bcing ba dang dbang du bya ba rnams byas te/ mchod yon la sogs pa dbul bar bya'o// oM badzra ku sha dzaH/ badzra pA sha hUM/ badzra s+pho Ta baM/ oM badzrA be sha hoH/ de nas mchod yon gyi phyag rgyas mchod yon dbul bar bya'o// oM badzra d+hA tu pra bA ra sang+kA rA r+g+haM pra tIts+tsha swA hA/ lan gsum du'o// oM badzra d+hA tu pra bA ra sa t+kA ra pA d+yaM pra tIts+tsha swA hA/ zhabs bsil bar bya'o// oM badzra d+hA tu pra bA ra sat+kA ra any+tsa man pra tIts+tsha swA hA/ zhal bsil lo// oM badzra rak+Sha hUM/ bsang gtor bya'o// de nas dkyil 'khor la me tog dgod par bya ste/ oM badzra d+hA tu hUM dbus so// oM d+hA tu hUM shar du'o// oM badzra rat+na trI lho ru'o// oM badzra d+harma badzra hrIHnub tu'o// oM kar+m+ma badzra aHbyang du'o// oM badzra satwa hUM mi bskyod pa'i mdun du'o// oM badzra rA dza dzaHmi bskyod pa'i g.yas so// oM badzra rA ga ho mi bskyod pa'i g.yon no// oM badzra sA d+hu saHmi bskyod pa'i rgyab/ oM badzra rat+na traM/ oM badzra te dza aM/ oM badzra ke ru traM/ oM badzra hA sa hUM/ mi bskyod pa bzhin du rin chen 'byung ldan gyi yang ngo // oM badzra d+ha rma hrIHoM badzra tI k+Sha d+hAM/ oM badzra he tu mAM/ oM badzra b+hA Sha raM/ sngon ma bzhin du 'od dpag med kyi yang ngo // oM badzra kar+m+ma kaM/ oM badzra rak+Sha hUM/ oM badzra yak+Sha hUM/ oM badzra san+d+hi baM/ sngon ma bzhin du don yod grub pa'i'o zhes pa 'di'i snying po re mig go// oM badzra lA s+ye hUM/ oM badzra mA le trAM/ oM badzra gI ti hrIHoM badzra N+r-i t+ye AH/ phyi'i me tog la sogs pa'i dkyil 'khor gyi mtshams bzhi la phyi'i dkyil 'khor gyi zur bzhi rnams su bdug spos ma la sogs pa rnams so// oM badzra d+hU pe hUM/ oM badzra puSh+pe trAM/ oM badzra A lo ke hrIHoM badzra gan+d+he aHde nas shar la sogs pa'i sgo'i logs dag tu/ oM mai tri ya ha ra NA ya swA hA/ oM a mo g+hU dar+shi ni hUM/ oM sarba pA paM dza ha sarba pA baM bi sho d+ha ni hUM/ oM badzra sho ka ta mo na r+g+ha ta na ma ti hUM/ shar du/ oM badzra gan+d+ha ha sti ne hUM/ oM sU raM ga me hUM/ oM ga ga ne ga na lo tsa ne hUM/ oM dz+nyA na ke tu dz+nyA na ba ti hUM/ lho ru'o// oM a mri ta b+hai a mr-i ta ba ti hUM/ oM tsan+d+re tsan+d+ra s+the tsam+d+ra bya ba lo ka ni swA hA/ oM b+ha dra ba ti b+ha dra pA le swA hA/ oM dzA li ni ma hA dzA li ni hUM nub tu'o// oM badzra gar+b+he hUM/ oM badzra yak+Sha ye hUM/ yak+ShA ya karmA ba ra Na bi sho d+ha ni swA hA/ oM pra ti b+ha Na ku Te swA hA/ oM sa man+ta b+ha dra hUM/ byang du oM badzrAM ku sha dzaHoM badzra pA sha hUM/ oM badzra s+pho Ta baM/ oM badzra be sha hoH/ shar la sogs pa'i sgo rnams la slar yang rnam par snang mdzad kyi mdun du/ oM satwa badzri hUM/ lho ru/ oM rat+na badzri trAM/ nub tu/ oM d+har+m+ma badzri hrIHbyang du/ om karma badzri AHzhes pa ni me tog dgod pa'i rim pa ji lta ba bzhin no// de nas me tog la sogs pa rnams kyis yang dag par mchod par bya ste/ oM AHbadzra puSh+pe hUM/ oM AHbadzra d+hU pe hUM/ oM AHbadzra A lo ke hUM/ oM AHbadzra gan+d+he hUM/ oM AHbadzra ne bi d+ye hUM/ de nas sgog mo la sogs pa brgyad kyi phyag rgya bcings nas/ oM sarba ta thA ga ta ma hA badzro d+b+ha ba dA na pA ra mi ta pU dz+ye hUM/ oM sarba ta thA ga tod+b+ha ba shI la pA ra mi tA pU dz+ye traM/ oM sarba ta thA ga tod+b+ha ba k+ShA n+ti pA ra mi tA pU dz+yo hrIH/ oM sarba ta thA ga tod+b+ha ba ma hA bIr+ya pA ra mi ta pU dz+ye aH/ oM sarba ta thA ga ta sarba pA pa bi sho d+ha ni/ d+ha ma d+ha ma/ d+hU pa ya d+hU pa ya/ d+h+yA na pA ra mi ta pU dz+ye hUM phaT/ oM sarba ta thA ga tod+b+ha ba sarba du rga ti sho d+ha ni puSh+pa bya lo ke ne pra dz+nyA pa ra mi tA pU dz+nye hUM hUM phaT/ oM sarba ta thA ga tA sarba pA pa bi sho d+ha ni dz+nyA na lo ka ka ri pra Ni d+hi pA ra mi ta pu dz+ye hrIHhUM phaT/ oM sarba ta thA ga ta sarba pA pa gan+d+ha nA sha ni badzra gan+d+ho pa ya pA ra mi ta pU dz+ye AHhUM phaT/ 'dir de nas gsungs pa'i las kyi phyag rgyas yang dag par mchod de/ de nas dril bu dkrol bar bya ste/ chos med g.yo med rang bzhin snying po'i chos nyid can// brtse ba'i bdag can 'gro ba'i sdug bsngal 'phrog byed pa// kun nas yon tan dngos grub kun ni rtsol mdzad cing // dri med g.yo med mi mchog mtshungs med chos can te// nam mkha' dang mtshungs dpe ni gcig nyid med gyur cing // yon tan cha shas phye ma'i zegs ma'ang mtshams med pa// rtag tu sems can khams la mchog gi dngos grub stsol// dpe dang bral ba 'di ni sngags kyi dngos grub bo// rtag tu dri med snying rje'i shugs kyis bzhengs gyur cing // smon lam grub cing 'gag med bde ba nyid du 'jug // 'gro ba'i don grub pa la mchog tu nye bar bsnyen// brtse ba chen pos bdag nyid rtag tu gsal bar mdzod// 'gag med snying rje'i spyod pa g.yo med rab 'jug pa// 'jig rten gsum du mchog gi bde ba stsol mdzad pa// dpag med dpag tu med par legs par yongs rdzogs gyur// bde gshegs 'jug pa'ang legs pa'i chos nyid ngo mtshar can// dam tshig gsum mchog dngos grub mchog nyid bdag la stsol// mchog gi sbyin pa nyid ni brtser 'gyur rtag tu bsten// mgon po dus gsum gshegs rnams sgrib pa mi mnga' bas// 'jig rten gsum po kun la dngos grub mchog stsol mdzod// ces pa'i bstod pa nye bar bsdus nas brjod par bya'o// de nas dkyil 'khor lnga yi phyag bya'o// shar gyi phyogs nas lus kyi rdo rje'i thal mo sbyar ba dang bcas pas/ oM sarba ta thA ga ta kA ya bAka tsit+ta pra Na mya na badzra ban+da naM ka ro mi/ oM sarba ta thA ga ta pU dzo pa s+thA na yA d+mA nAM ni r+yA ta yA mi/ oM sarba ta thA ga ta badzra sa twa a d+hi tiSh+Tha swa mAM/ lho nas rdo rje'i thal mo sbyar ba snying gar bzung ste dpral ba sa la reg par bya'o// oM sarba ta thA ga ta pU dzA b+hi She ka yA d+mA nAM ni r+yA ta yA mi/ oM sarba ta thA ga ta badzra rat+na a b+hi Sh-i ny+tsa mAM/ nub nas rdo rje'i thal mo spyi bor sbyar ba gdong du bzung ste sa la reg par bya'o// oM sarba ta thA ga ta pU dza pra brtan At+mA nAM ni r+yA ta yA mi/ oM sarba ta thA ga ta badzra d+harma pra brta ya mAM/ byang nas mgo bos phyag 'tshal ba'i thal mo sbyar ba snying gar bzung ste sa gzhi la reg par bya'o// oM sarba ta thA ga ta pU dza karma Ne A t+mA NAM ni r+yA ta yA mi/ oM sarba ta thA ga tA badzra kar+m+ma ku ru swA mAM/ de nas pus mo'i lha ngas la rab tu btsugs te/ snying gar thal mo sbyar nas sdig pa rab tu bshags par bya'o// phyogs bcu'i sangs rgyas dang byang chub sems dpa' thams cad bdag la dgongs su gsol/ rdo rje dang rin po che dang pad+ma dang las kyi rigs la bzhugs pa'i de bzhin gshegs pa thams cad kyi yang phyag rgya dang gsang sngags dang rig sngags dang lha rnams thams cad kyi bdag ming 'di zhes bgyi bas phyogs bcu'i sangs rgyas dang byang chub sems dpa' rnams kyi mdun du bgyis te/ rdo rje dang rin po che dang pad+ma dang las kyi rigs la bzhugs pa'i de bzhin gshegs pa thams cad kyi phyag rgya dang gsang sngags dang rig sngags dang lha rnams thams cad kyi mdun du yang sdig pa thams cad bdag gis so sor bshags so// phyogs bcu rab 'byams rnams kyi 'das pa dang ma 'ongs pa dang da ltar byung ba'i sangs rgyas dang byang chub sems dpa' thams cad dang rang sangs rgyas rnams dang 'phags pa nyan thos rnams dang yang dag par song ba dang yang dag par rgyun du zhugs pa rnams dang / sems can gyi tshogs thams cad kyi bsod nams thams cad la rjes su yi rang ngo // phyogs bcu'i sangs rgyas bcom ldan 'das chos kyi 'khor lo mi bskor ba thams cad la chos kyi 'khor lo bskor bar bskul ma 'debs so// phyogs bcu'i sangs rgyas bcom ldan 'das yongs su mya ngan las 'da' bar bzhed pa thams cad la yongs su mya ngan las mi 'da' bar gsol ba 'debs so zhes pa ni sdig pa bshags pa la sogs pa'o// de nas mchod pa rnam pa nyi shu bya ste/ sngags dang phyag rgya dang bcas pas de nas me tog gi dam tshig gi phyag rgya bcings nas 'di nyid brjod par bya'o// oM sarba ta thA ga ta puSh+pa pU dza me g+ha sa mu dra s+pha ra Na sa ma ye hUM/ bdug spos kyi dam tshig gi phyag rgya bcings nas 'di nyid brjod par bya'o// oM sarba ta thA ga ta d+hU pa pU dza me g+ha sa mu dra s+pha ra Na sa ma ye hUM/ snang gsal gyi dam tshig gi phyag rgya bcings nas 'di nyid brjod par bya'o// oM sarba ta thA ga ta A lo ke pU dza me g+ha sa mu dra s+pha ra Na sa ma ye hUM/ dri'i dam tshig gi phyag rgya bcings nas 'di nyid brjod par bya'o// oM sarba ta thA ga ta gaN+d+ha pu dza me g+ha sa mu dra s+pha ra Na sa ma ye hUM/ phyag 'tshal zhing thal mo sbyar bas rin po che'i rnam par bcings nas 'di nyid brjod par bya'o// oM sarba ta thA ga ta bo d+h+yaM ga rat+nA laM kA ra pU dza me g+ha sa mu dra s+pha ra Na sa ma ye hUM/ bzhad pa'i tshul bcings nas 'di nyid brjod par bya'o// oM sarba ta thA ga ta ha s+ya lA s+ya ra ti kr-I Da sau khyA nut+ta ra pU dza me g+ha sa mu dra s+pha ra Na sa ma ye hUM/ gos rab tu 'bul ba'i phyag rgya bcings nas 'di nyid brjod par bya'o// oM sarba ta thA ga ta bo d+h+yaM ga bas+t+rA la kA ra pU dza me g+ha sa mu dra s+pha ra Na sa ma ye hUM/ rdo rje sems dpa'i las kyi phyag rgya bcings nas 'di nyid brjod par bya'o// oM sarba ta thA ga ta badzra pU dza me g+ha sa mu dra s+pha ra Na sa ma ye hUM/ sgeg mo'i las kyi phyag rgya bcings nas 'di nyid brjod par bya'o// oM sarba ta thA ga ta badzro d+b+ha ba dA na pA ra mi tA pU dza me g+ha sa mu dra s+pha ra Na sa ma ye hUM/ phreng ba'i las kyi phyag rgya 'di nyid brjod par bya'o// oM sarba ta thA ga ta saM sA rA pa ri t+yaM gA nut+ta ra bI r+yA pA ra mi ta bo d+h+yaM ha ra shI la pA ra mi ta pU dza me g+ha sa mu dra s+pha ra Na sa ma ye hUM/ glu ma'i las kyi phyag rgyas// oM sarba ta thA ga tA nut+ta rad+ha rma bo d+hi k+ShAn+ti pA ra mi ta pU dza me g+ha sa mu dra s+pha ra Na sa ma ye hUM/ gar ma'i las kyi phyag rgyas/ oM sarba ta thA ga ta saM sA ra pa ri t+yAM gA nut+ta ra bIr+ya bA ra mi ta pU dza me g+ha sa mu dra s+pha ra Na sa ma ye hUM/ bdug spos ma'i las kyi phyag rgya'o// oM sarba ta thA ga tA nut+ta ra sau khya bi hA ra d+h+yA na pA ra mi ta pU dza me g+ha sa mu dra s+pha ra Na sa ma ye hUM/ me tog ma'i las kyi phyag rgyas// oM sarba ta thA ga tA nut+ta ra kle sha ts+tshe dA ni ma hA pradz+nyA pa ra mi ta pU dza me g+ha sa mu dra s+pha ra Na sa ma ye hUM/ snang gsal ma'i las kyi phyag rgyas/ oM sarba ta thA ga ta ma hA phra N-i d+hi pA ra mi ta pU dza me g+ha sa mu dra s+pha ra Na sa ma ye hUM/ dri'i las kyi phyag rgyas/ oM sarba ta thA ga ta a pA ya gan+d+ha na sha ni badzra gan+d+ho pa ya pA ra mi ta pU dze me g+ha sa mu dra s+pha ra Na sa ma ye hUM/ spyi bor phyag 'tshal ba'i thal mo sbyar nas 'di nyid brjod par bya'o// oM sarba ta thA ga ta kA ya ni r+yA ta na pU dza me g+ha sa mu dra s+pha ra Na sa ma ye hUM/ gdong du thal mo sbyar ba cung zad dbye bas 'di nyid brjod par bya'o// oM sarba ta thA ga ta bAka tsit+ta nA pU dza me g+ha sa mu dra s+pha ra Na sa ma ye hUM/ snying gar thal mo yang dag par sbyar bas 'di nyid brjod par bya'o// oM sarba ta thA ga ta tsit+ta nI r+yA ta na pU dza me g+ha sa mu dra s+pha ra Na sa ma ye hUM/ 'khyud pa'i tshul gyis/ oM sarba ta thA ga ta gu h+ya nI r+yA ta na pU dza me g+ha sa mu dra s+pha ra Na sa ma ye hUM/ de bzhin du mchod pa'i rnam pa nyi shus de bzhin gshegs pa thams cad yang dag par mchod nas bdag nyid dbul bar bya'o// sangs rgyas dang byang chub sems dpa' thams cad la bdag nyid phul nas dus thams cad rgyun du bdag yongs su gzung du gsol/ mgon po brtse ba chen po rnams kyis dam tshig chen po rnams kyang stsal du gsol/ de nas yang dge ba'i rtsa ba sems can thams cad dang thun mong du byas te dge ba'i rtsa ba 'dis sems can thams cad kyi 'jig rten dang 'jig rten las 'das pa'i phun sum tshogs pa ma yin pa thams cad dang bral zhing // 'jig rten dang 'jig rten las 'das pa'i phun sum tshogs pa thams cad dang yang dag par ldan zhing dga' ba dang bcas shing yid bde ba dang bcas pas mi'i mchog sangs rgyas su gyur cig // bdag gi dge ba'i rtsa ba 'di dang bdag gi dge ba'i las kyis yun mi ring bar sangs rgyas nas 'jig rten rnams la chos ston cing 'gro la phan pa dang rtag tu sems can sdug bsngal mang pos mnar ba rnams bsgral ba'i phyir bla na med pa yang dag par rdzogs pa'i byang chub tu yongs su bsngo bar bgyi'o zhes byang chub tu sems bskyed nas/ ji ltar dus gsum mgon po rnams// byang chub tu ni nges mdzad pa// byang chub sems mchog bla na med// dam pa bdag gis bskyed par bgyi// tshul khrims kyi ni bslab pa dang // dge ba'i chos ni sdud pa dang // sems can don byed tshul khrims gsum// bdag gis so sor brtan por gzung // sangs rgyas chos dang dge 'dun te// dkon mchog gsum mchog bla na med// sdom pa sangs rgyas rnal 'byor 'byung // de nas brtsams te gzung bar bgyi// rdo rje'i rigs mchog chen po la// rdo rje dril bu phyag rgya yang // de nyid so sor gzung bar bgyi// slob dpon dag kyang gzung bar bgyi// rin chen rigs mchog chen po yi// dam tshig yid du 'ong ba la// nyin re bzhin du lan drug tu// sbyin pa rnam bzhi rab tu sbyin// byang chub chen po las byung ba'i// pad+ma'i rigs can dag pa la// phyi nang gsang ba theg pa gsum// dam chos so sor gzung bar bgyi// las kyi rigs mchog chen po la// sdom pa thams cad ldan par ni// kun nas so sor gzung bar bgyi// mchod pa'i las kyang ci nus bgyi// sems can kun gyi don gyi phyir// byang chub sems ni bla med pa// dam pa bdag gis bskyed bgyi zhing // sdom pa ma lus gzung bgyis na// ma bskal ba rnams bsgral bar bgyi// ma grol ba rnams bdag gis dgrol// dbugs ma phyin pa dbugs dbyung zhing // sems can mya ngan 'das la dgod// ces pas sdom pa gzung bar bya'o// 'di ni thog ma med pa nas yang dag par 'grub pa'i rnal 'byor ro// de'i rjes la gzugs brnyan la sogs pa'i sbyor bas phyag rgya bcing ba sngon du 'gro bas thams cad byin gyis brlab par bya'o// pad skor byas nas/ oM a n+yo nya n+ya nu ga ta/ sarba d+harmAHthal mo yang dag par sbyar nas/ oM spa ra s+pha rA nu pra biSh+TaHsarba d+harmAHrdo rje thal mo sbyar bas/ oM a t+ya n+tA nu pra biSh+TaHsarba d+harmAHrdo rje bcings nas/ oM badzra ban+d+ha tra Ta// lan gsum rdo rje bcings nas snying gar spro bar bya'o// rdo rje bcings pa'i grol ba'o// rdo rje dbab pa'i dam tshig gi phyag rgya bcings nas snying gar a yig las rdo rje blta bar bya'o// oM tiSh+Tha badzra dr-i D+ho me b+ha ba shA sho twa me b+ha ba/ hr-i da ya me a d+hi tiSh+Tha sarba sid+d+hi m+me pra yats+tsha hUM ha ha ha ha hoHoM badzrA be sha aH/ oM s+pha ra s+pha rA nu ga ta sarba d+har+m+maHoM badzra muSh+Ti baM/ so so so sor snying gar rdo rje'i khu tshur gzung bar bya'o// de'i rjes la rdo rje bcing bas bcings nas rdo rje'i phyag rgya gnyis kyi bar du bslangs nas 'phang bar bya'o// skad cig las steng du 'gro ste mchog tu 'dren pa'o// oM sarbA pA yA kaR+Sha na bi sho d+ha ni sa ma ya hUM phaT/ sdig pa las 'dren pa'o// oM badzra pA N-i bi s+pho Ta ya sat+bA pA ya ban+d+ha na ni pra mo k+Sha ya sar+pA pA ya gti b+h+yaHsarba satwa na sarba ta thA ga ta badzra sa ma ya hUM traT/ zhes brjod nas sdig pa lan gsum du dral bar bya'o// rdo rje bcings nas brtan par byas te/ gung mo khar ldan zhing bzhi po// mthar byas nas kha'i nus pas sdig pa skad cig la dral bar bya'o// rnam par snang mdzad kyi dam tshig gi phyag rgya bcings nas sngags lan gsum brjod par bya'o// oM badzra muHpA pa bi sa ra dza nAM/ de bzhin du phyag rgya thams cad kyis 'phen par byed par 'gyur ro// 'dis kyang bskal pa grangs med pa gsum du nges pa'i byang chub sems dpa' dang rnal 'byor pa 'dra bar 'gyur ro/ de nas rang gi thugs kar gyur pa'i rdo rje'i dbus su rdo rje sems dpa'i ngo bo yid kyis gsal bar byas nas chos thams cad bdag med par bsgom par bya'o// dbyangs yig bcu drug dang bcas pa 'dis zla ba'i dkyil 'khor la'o// slar yang ka yig la sogs pa'i gsal byed gnyis la zla ba'i dkyil 'khor la'o// de'i steng du snying gar rdo rje rtse lnga pa dkar po 'od zer dang bcas pa'i mtshan ma blta bar bya'o// gzhan 'di rnams kyang rdo rje las byung ba rang rang gi phyag rgya dang sngags dang mtshan ma dbus su bkod nas phyag rgya'i nga rgyal bsgom par bya'o// rdo rje sems dpa' rang nyid kyi phyag rgya bcings nas 'di nyid brjod par bya'o// rdo rje'i nga rgyal dang 'khor lo'i nga rgyal dang / sna tshogs rdo rje'i nga rgyal lo// rdo rje'i nga rgyal dang / lcags kyu'i nga rgyal dang / mda'i nga rgyal dang / mnyes pa'i nga rgyal dang / me'i nga rgyal dang / nyi ma'i nga rgyal dang / tog gi nga rgyal dang / 'dzum pa'i nga rgyal dang / pad+ma'i nga rgyal dang / ral gri'i nga rgyal dang / 'khor lo'i nga rgyal dang / lce'i nga rgyal dang / las kyi nga rgyal dang / mchog gi nga rgyal dang / mche ba'i nga rgyal dang / khu tshur gyi nga rgyal lo// rdo rje gnyis kyi nga rgyal dang / rin po che'i phreng ba'i nga rgyal dang / pi wang gi nga rgyal dang / gar gyi lag pa'i 'dam pa'i nga rgyal dang / bdug spos kyi nga rgyal dang / me tog gi nga rgyal dang / snang gsal gyi nga rgyal dang / dri'i nga rgyal lo// lcags kyu'i nga rgyal dang / zhags pa'i nga rgyal dang / rgyas pa'i nga rgyal dang / dril bu'i nga rgyal dang / rang rang gi snying po bzlas shing de bzhin gshegs pa thams cad kyi sku gsung thugs rdo rje dbyings su rab tu zhugs pa'i rang rang gi phyag rgya bsam par bya'o// de la phyag rgya ni 'di'o// rdo rje dbyings bdag go// rdo rje sems dpa' bdag go// rin chen rdo rje bdag go// pad+ma rdo rje bdag go// sna tshogs rdo rje bdag go// rdo rje sems dpa' bdag go// rdo rje rgyal po bdag go// rdo rje chags pa bdag go// rdo rje legs pa bdag go// rdo rje snyems pa bdag go// rdo rje khyab bdag bdag go// rdo rje mchod sdong bdag go// rdo rje dgyes pa bdag go// rdo rje spyan bdag go// rdo rje blo bdag go// rdo rje'i rgyan bdag go// rdo rje gsung ba bdag go// rdo rje las bdag go// rdo rje brtson 'grus bdag go// rdo rje gtum po bdag go// rdo rje khu tshur bdag go// rdo rje sgeg mo bdag go// rdo rje phreng ma bdag go// rdo rje glu ma bdag go// rdo rje gar ma bdag go// rdo rje bdug spos ma bdag go// rdo rje me tog ma bdag go// rdo rje snang gsal ma bdag go// rdo rje dri ma bdag go// rdo rje lcags kyu ma bdag go// rdo rje zhags pa ma bdag go// rdo rje rgyas pa ma bdag go// rdo rje 'bebs pa ma bdag go zhes gsungs pas rang gi snying gar rang rang gi lha rnams kyi skur bsam par bya'o// 'di rnams byas nas rang rang gi snying gar rdo rje dbyings kyi dkyil 'khor yongs su rdzogs par bsgom par bya'o// bdag nyid rdo rje sems dpa'i skur rnam par bsgom ste/ rdo rje sems dpa'i dam tshig gi phyag rgya bcings nas 'di nyid brjod par bya'o// sa ma ya ho// sa ma ya haM/ sa ma ya satwa haM/ de'i de bzhin du phyag rgyas snying ga dang mdzod spu dang mgrin pa dang spyi bo rnams su byin gyis brlab par bya'o// dam tshig sems dpa' bdag nyid la byin gyis brlab par bya'o// oM badzra satwa hUM/ zhes brjod nas rdo rje gsor bar bya'o// slar yang rang gi snying gar zla ba las rdo rje'i 'od zer yang dag par 'phro zhing rdo rje'i rgyu'i las kyi phyag rgyas/ rdo rje dbyings kyi dkyil 'khor nam mkha' la sprul bar blta bar bya'o// rdo rje dam tshig gi phyag rgyas dam tshig sems dpa'i dam tshig dag go// rdo rje 'bebs pa'i dam tshig gi phyag rgya bcings nas sngon ma bzhin du tiSh+Tha badzra zhes bya ba la sogs pa lan gsum du brjod par bya'o// dkyil 'khor gnyis po gcig tu gyur par blta'o// bdag nyid nam mkha' shin tu phra ba'i gzugs su byas nas sems rdo rje can du bcings te me tog gi phreng ba bzung nas dkyil 'khor du 'jug par bya'o// yang dag pa yi dkyil 'khor 'dir// bdag gi slob ma zhugs pa 'di'o// lha rnams kyi ni rim pa ni// bsod nams ci 'dra de 'drar shog // 'di yi dngos grub ci 'drar 'gyur// rigs ni gang gi snod du 'gyur// bsod nams mthu yang ci 'drar 'gyur// de ltar dkyil 'khor 'gyur bar shog // pra tIts+tsha badzra hoH/ zhes pas me tog dor ro// de nas me tog phreng ba'i dbang blang bar bya'o// oM pra ti gr-ih+Na swa mi maM satwa ma hA ba la/ me tog phreng ba'i dbang ngo // sems rdo rje can du bcings nas mig dbye bar bya ste/ oM de ring rdo rje sems dpa' rang // khyod kyi mi ni 'byed par brtson// rdo rje'i mig ni bla med pa// rdo rje'i mig ni 'byed par mdzad// dgyes pa'i rdo rje ltos shig ces mig dbye bar bya'o// de nas dkyil 'khor bstan par bya ste/ rdo rje lcags kyu nas brtsams te/ bcom ldan 'das rnam par snang mdzad kyi mthar thug pa'o// de nas spyi bor rdo rje bzung ste sems dpa' rdo rje la sogs pa blangs nas bum pa'i chus dbang bskur bar bya'o// oM badzrA a b+hi Shiny+tsa mAM/ chu'i dbang ngo // de nas sangs rgyas lnga'i cod pan gyi dbang blang bar bya'o// oM badzra d+hA twI shwa ri hUM/ badzri Ni a b+hi Shiny+tsa mAM/ gtsug tor du rnam par snang mdzad sku mdog dkar po byang chub mchog gi phyag rgyas bzhugs par bsam par bya'o// rdo rjer thal mo bcings nas mthe ba chen gnyis skyil mo krung bskum pa'i rtse mor mnyam du gung mo bzung nas yan lag mchog la rdo rje dbyings kyi dbang phyug ma bsam par bya'o// oM badzra badzri Ni hUM a b+hi Shiny+tsa mAM/ dpral ba'i steng du mi du mi bskyod pa sku mdog mthing ga sa gnon gyi phyag rgya mdzad pa/ de la de bzhin du dbus su rdo rje'i mtha' dang rdo rje ma bsam par bya'o// oM rat+na badzri Ni hUM/ a b+hi Shiny+tsa mAM rna ba g.yas pa'i steng du rin chen 'byung ldan ser po mchog sbyin gyi phyag rgya ste gung mo dag smad par byas nas rin chen rdo rje ma bsam par bya'o// oM d+harma badzri Ni hUM/ a b+hi Shiny+tsa mAM/ mgo bo'i rgyab tu 'od dpag med sku mdog dmar po ting nge 'dzin gyi phyag rgya ste/ gung mo dang ming med kyi mthar pad+ma dang 'dis chos kyi rdo rje ma bsam par bya'o// oM kar+m+ma badzri Ni hUM/ a b+hi Shiny+tsa mAM/ rna ba g.yon pa'i steng du don yod grub pa sku mdog ljang gu mi 'jigs pa'i phyag rgya rab tu brkyang ba sor mo rnams las kyi rdo rje ma bsam par bya'o zhes pa ni dbu rgyan gyi dbang ngo // de'i rjes la sngon ma bzhin du go cha bya ste/ lag mthil yang mnyam du bya'o// de nas rdo rje'i dbang blang bar bya'o// snying gar rdo rje rab bzung nas// sangs rgyas kun gyi rdo rje yi// dbang gis di ring khyod dbang bskur// 'di ni sangs rgyas thams cad nyid// rdo rje rab tu bsgrub phyir zung // zhes pa ni rdo rje'i dbang ngo // rdo rje dang rdo rje dril bu 'gying ba dang bcas pas gzung bar bya'o// oM badzrA d+hi tiSh+Tha a b+hi Shiny+tsA mi tiSh+Tha badzra sa ma ya s+t+waM zhes pa ni dril bu'i dbang ngo // rdo rje dang dril bu mgo bor gzung bar bya'o// oM badzra satwa twaM a b+hi Shiny+tsA mi badzra nA mA b+hi She ka ta kye dpal rtag pa'i rdo rje'i ming de bzhin gshegs pa sa 'og sa steng mtho ris su zhes pa ni ming gi dbang ngo // de nas rdo rje blangs te rdo rje dril bu gzung bar bya'o// rdo rje sems dpa'i phyag rgya chen po bcings nas/ 'di ni sangs rgyas thams cad nyid// rdo rje sems dpa'i phyag na gnas// khyod kyis kyang ni rtag tu zung // phyag na rdo rje'i brtul zhugs brtan// zhes pa ni rdo rje'i brtul zhugs so// oM sarba ta thA ga ta sid+d+hi badzra sa ma ya tiSh+Tha e Sha s+t+waM d+hA ra yA mi badzra satwa hi hi hi hi hUM/ zhes pa ni dril bu'i dam tshig go// de bzhin du rang byin gyis brlab par byas nas bsgrub par bya'o// de la dang por rang gi snying gar zla ba'i dkyil 'khor la gcig tu gyur par bsam par bya'o// de nas rang gi lus la sa ma ya aHzhes bzlas la zla ba'i dkyil 'khor blta bar bya'o// badzra satwa aHzhes pas slar yang zla ba la hUM yig las rdo rje ste rdo rje'i nga rgyal lo// de yongs su gyur pa las bdag nyid rdo rje sems dpa' sku mdog dkar po de'i nga rgyal bsgom par bya'o// rdo rje sems dpa' bdag go// rdo rje sems dpa'i sku chen por bltas nas phyag rgya chen po bcing bar bya'o// de nas sku'i dkyil 'khor bsgom par bya'o// oM badzra satwa hUM zhes brjod par bya'o// gnas nyi shu rtsa brgyad du zla ba'i dkyil 'khor blta bar bya'o// de la 'di rnams sa bon no// oM badzra satwa aH/ badzra rA dza aH/ badzra rA ga aH/ badzra sA d+hu aH/ badzra rat+na aH/ badzra te dza aH/ badzra ke tu aH/ badzra ha sa aH/ badzra d+harma aH/ badzra tIk+Sh+Na aH/ badzra he tu aH/ badzra b+hA Sha aH/ badzra karma aH/ badzrar rak+Sha aH/ badzra yak+Sha aH/ badzra san+d+hi aH/ badzra lA s+ye AH/ badzra mA le aH/ badzra gI te aH/ badzra nr-i t+ye aH/ badzra d+hU p+pe aH/ badzra puSh+pe aH/ badzra A lo ke aH/ badzra gan+d+he aH/ badzrAM ku sha aH/ badzra pA sha aH/ badzra s+pho Ta aH/ badzra be sha aHde'i steng du mtshan ma bltas nas rdo rje bdag go zhes ji srid dril bu'i nga rgyal gyi mthar thug pa brjod par bya'o// sa bon dang mtshan ma yongs su gyur pa las lha rnams kyi nga rgyal byed cing bsgom par bya'o// sa bon las rdo rje sems dpa' bdag go zhes pa nas ji srid du rdo rje 'bebs pa bdag go zhes pa'i bar du nga rgyal brjod par bya'o// de la 'dir lha rnams kyi gnas su rang gi snying gar rdo rje sems dpa' dkar po'o// rdo rje sems dpa'i g.yas su rdo rje rgyal po ser po'o// g.yon du rdo rje chags pa dmar po'o// rgyab tu rdo rje legs pa mar ka ta'i mdog go// dpral bar rin chen rdo rje ser po'o// mgo bo'i rgyab tu rdo rje gzi brjid nyi ma'i mdog lta bu'o// 'phags pa dag la rdo rje tog nam mkha'i mdog lta bu'o// so'i phreng ba rnams la rdo rje bzhad pa pad+ma'i rtsa ba dkar po lta bu'o// mgrin par rdo rje chos dkar dmar ro// nu ma'i bar du rdo rje rnon po nam mkha'i mdog lta bu'o// lte ba la rdo rje rgyu gser gyi kha dog lta bu'o// lce la rdo rje smra ba zangs kyi kha dog lta bu'o// spyi bor rdo rje las kha dog sna tshogs pa'o// dpung pa dag la rdo rje bsrung ba gser gyi kha dog lta bu'o// zhal la rdo rje gnod sbyin gyi nag po'o// rked pa la rdo rje mtshams ser po'o// rdo rje sems dpa'i g.yon logs su sgeg mo dkar mo'o// rdo rje rin chen gyi g.yon logs su phreng ba ma ser mo'o// rdo rje chos kyi g.yon logs su glu ma dmar mo'o// rdo rje las kyi g.yon logs su gar ma sna tshogs mdog go// sgrub pa po'i gsang gnas su bdug spos ma dkar mo'o// spyi bor me tog ma ser mo'o// spyan la mar me ma dmar mo'o// nu ma'i bar du dri chab ma kha dog sna tshogs pa'o// brla g.yas pa la rdo rje lcags kyu'o// brla g.yon pa la rdo rje zhags pa nag po'o// byin pa g.yas pa la rdo rje rgyas pa dkar po'o// byin pa g.yon pa la rdo rje 'bebs pa sna tshogs mdog go// rang rang gi phyag rgya chen po bcings nas de lta bu'i sku rang gi lus la skad cig gis lha'i rnam pa nyi shu rtsa brgyad kyi gnas su rnam par bsgom par bya'o zhes pa ni sa bon dang mtshan mas lha'i nga rgyal bya'o// de'i rjes la sngon ma bzhin du snying gar gyur pa'i rdo rje las 'od zer nges par 'byung ste/ rdo rje rgyu'i las kyi phyag rgyas nam mkha' la dkyil 'khor sprul par bya'o// oM badzra tsakra hUM/ rang gi lus la rdo rje sems dpa' la sogs pa'i sku yang 'dus pa'i phyag rgya bcings nas 'di nyid brjod par bya'o// dzaHhUM baM hoHyid kyis legs par rab tu sbyor bas sangs rgyas thams cad la rab tu gzhug par bya'o// lag pa dag rdo rje bcings nas rdo rje'i se gol gyis rnam par grol bas so// dpal rdo rje sems dpa'i rnal 'byor gyi bdag nyid sangs rgyas 'dus par bya'o// g.yon pa'i thal mo'i sgra dang thal mo mnyam pas bsgrub par bya ste/ g.yas pa'i thal mor gsungs pa ni gdab par bya ba gnyis kas kyang ngo zhes pa ni rdo rje'i sgra 'dus pa'i phyag rgya'o// de nas rdo rje lcags kyu la sogs pa rnams kyis dgug pa dang / gzhug pa dang / bcang ba dang / dbang du bya ba rnams byas nas mchod yon la sogs pa phyi'i mchod pa rnams kyis yang dag par mchod nas dam tshig kyang blta bar bya'o// oM badzra d+hA tu dr-i sh+ya dzaHhUM baM hoH/ sa ma ya s+t+waM sa ma ya haM/ oM badzra satwa dr-i sh+ya/ dzaHhUM baM hoHsa ma ya s+t+waM sa ma ya haM/ oM rat+na badzra dr-i sh+ya dzaHhUM baM hoHsa ma ya s+t+waM sa ma ya haM/ oM d+harma badzra dr-i sh+ya dzaHhUM baM hoHsa ma ya s+t+waM sa ma ya haM/ oM kar+m+ma badzra dr-i sh+ya dzaHhUM baM hoHsa ma ya s+t+waM sa ma ya haM/ oM badzra satwa dr-i sh+ya dzaH hUM baM hoH/ sa ma ya s+t+waM sa ma ya haM/ oM badzra rA dza dr-i sh+ya dzaHhUM baM hoHsa ma ya s+t+waM sa ma ya haM/ oM badzra rA ga dr-i sh+ya dzaHhUM baM hoH/ sa ma ya s+t+waM sa ma ya haM/ oM badzra sA d+hU dr-i sh+ya dzaHhUM baM hoH/ sa ma ya s+t+waM sa ma ya haM/ oM badzra rat+na dr-i sh+ya dzaHhUM baM hoH/ sa ma ya s+t+waM sa ma ya haM/ oM badzra ti dza dr-i sh+ya dzaHhUM baM hoH/ sa ma ya s+t+waM sa ma ya haM/ oM badzra ke tu dr-i sh+ya dzaHhUM baM hoHsa ma ya haM/ oM badzra hA sa dr-i sh+ya dzaH hUM baM hoH/ sa ma ya s+t+waM sa ma ya haM/ oM badzra d+har+m+ma dr-i sh+ya dzaHhUM baM hoH/ sa ma ya s+t+waM sa ma ya haM/ oM badzra tI dr-i sh+ya dzaH hUM baM hoH/ sa ma ya s+t+waM sa ma ya haM/ oM badzra hi tu dr-i sh+ya dzaHhUM baM hoHsa ma ya s+t+waM sa ma ya haM/ oM badzra b+hA Sha dr-i sh+ya dzaHhUM baM hoHsa ma ya s+t+waM sa ma ya haM/ oM badzra kar+m+ma dr-i sh+ya dzaHhUM baM hoHsa ma ya s+t+waM sa ma ya haM/ oM badzra rak+Sha dr-i sha dzaHhUM baM hoHsa ma ya s+t+waM sa ma ya haM/ oM badzra yak+Sha dr-i sh+ya dzaHhUM baM hoHsa ma ya s+t+waM sa ma ya haM/ oM badzra san+d+hi dr-i sh+ya dzaHhUM baM hoH/ sa ma ya s+t+waM sa ma ya haM/ oM badzra lA s+ye dr-i sh+ya dzaHhUM baM hoHsa ma ya s+t+waM sa ma ya haM/ oM badzra mA le dr-i sh+ya dzaHhUM baM hoH/ sa ma ya s+t+waM sa ma ya haM/ oM badzra gI ti dr-i sh+ya dzaHhUM baM hoH/ sa ma ya s+t+waM sa ma ya haM/ oM badzra nr-i t+ye dr-i sh+ya dzaHhUM baM hoHsa ma ya s+t+waM sa ma ya haM/ oM badzra d+hU pe dr-i sh+ya dzaHhUM baM hoHsa ma ya s+t+waM sa ma ya haM/ oM badzra puSh+pe dr-i sh+ya dzaHhUM baM hoH// sa ma ya s+t+waM sa ma ya haM/ oM badzra A lo ke dr-i dzaHhUM baM hoHsa ma ya s+t+waM sa ma ya haM/ oM badzra gan+b+he dr-i sh+ya dzaHhUM baM hoHsa ma ya s+t+waM sa ma ya haM/ oM badzra saM skA ra pA ri shud+d+ha d+har+m+ma te ga gnas mung+ga te swa b+hA ba bi shud+d+he ma hA na ya pA ri bA ra dr-i sh+ya dzaHhUM baM hoHsa ma ya s+t+waM sa ma ya haM/ oM badzrAM ku sha dr-i sh+ya dzaHhUM baM hoHsa ma ya s+t+waM sa ma ya haM/ oM badzra pA sha dri sh+ya dzaHhUM baM hoHsa ma ya s+t+waM sa ma ya haM/ oM badzra s+pho Ta dri sh+ya dzaHhUM baM hoHsa ma ya s+t+waM sa ma ya haM/ oM badzrA be sha dri sh+ya dzaHhUM baM hoHsa ma ya s+t+waM sa ma ya haM/ oM sarba ta thA ga ta ma hA yo gI shwa ri hUM zhes lan gsum brjod par bya'o// yang na lan cig go// thams cad kyis kyang dam tshig gi phyag rgyas rang gi snying gar hUM yig gi rdo rje dkar po rtse lnga pa phyag rgya rab tu sbyor bas bskyed par bya'o// de la phyag rgya'i mtshan nyid 'di rnams so// dam tshig phyag rgya thams cad ni// rdo rje bcing bas yang dag 'byung // rdo rje bcing ba bla na med// de rnams bcing bar rab bshad bya// sems dpa' rdo rje bstan byas nas// gung mo bde bar sbyar ba yis// gung mo'i mtha' ma yang dag bskum// sangs rgyas gnyis par bshad pa yin// gung mo'i mthe bor bshad pa yis// pad+ma bskum pa dbus ma'o// sangs rgyas lnga pa phyag rgya ni// de nyid bzhin du rtse mo bskum// de nas gzhan yang rab bshad bya// de bzhin gshegs pa'i rigs kyi ni// lag pa gnyis kyi zla ba la// gung mo'i sor mo spang bya ste// mtha' ma'i sor mo gdong gyur pas// rdo rje sems dpa' rdo rje bdag // rtse mo'i lcags kyus rab sbyor bas// legs par mdzad pa rab sbyin pa// rdo rje sems dpa' bzhi yis ni// grub pa'i phyag rgya'i tshogs su bshad// rin chen rdo rje mtshungs 'byung las// sdigs mdzub gdong du sbyar ba las// de la de bzhin gung mo dang // ming med mthe'u chung rab tu brkyang // ba dan gyur pa mtshungs pa la// ming med mthe'u chung dag ni sbyar// bzhad pa'i gnas su gnas nas ni// de yang de bzhin yongs su bskor// rab brkyang mnyam du mtheb chen gnas// sdigs mdzub kun nas bskum par bya// de nyid rdo rje mdzod du ste// gung mo gdong du bsnyen pa'o// de nyid mtshungs pa sna nyid la// mthe'u chung 'khor lor yang dag shes// sor mo bcings pa grol gyur nas// gdong du langs shing rab tu brkyang // mthe'u chung mthe ba chen gdong dag tu// dam tshig las bcas spang ba'o// de nyid bzhin du rtse mo mtshungs// snying ga'i gnas su rab tu brkyang // rtse mo rtser bkug mche ba yis// mthe chung mtshams nas grol ba'o// mthe'u chung bar dag mtheb chen btsir// rtse mo dag gis bkug pa'o// snying gar mtheb chen mtshungs pa dang // phreng ba rab tu brkyang ba dang // thal mo rtse mo gdong du bzung // gar ni spyi bor yang dag sbyar// rdo rje bcings nas ster bar byed// rang gi thal sbyar spyi bor ster// sor mo rnams ni mnyam du btsir// mthil ni rab tu brkyang ba'o// g.yon pa de bzhin gshegs pa'i thal mo gan rkyal du byas nas lag pa g.yas pa sdigs mdzub dang mtheb chen dag mthe'u chung nas brtsams te rnam par rgyal ba'i thal mo yang dag par sbyar bar bya'o// byams pa la sogs pa rnams kyi dam tshig gi phyag rgya'i mtshan nyid ni/ sdigs mdzub gcig pa yang dag bskum// mtheb chen gnyis po 'dud pa bcings// mtheb chen rtse mo sked par bcings// rdo rje khu tshur rtse mor sbyar// zhes pa ni dam tshig gi phyag rgya'i mtshan nyid do// de'i rjes la rnam par snang mdzad kyi phyag rgya chen po bcings nas shar sbyang zhing de bzhin gshegs pa'i ljags rnams la chos kyi phyag rgya dgod par bya'o// rdo rje ye shes dam tshig khyod// kun gzhi nyid kye ma bde ba legs pa'i legs pa/ shin tu chen po nyid/ gzugs snang ba/ don thob pa/ ha ha hUM haM/ thams cad byed pa/ sdug bsngal gcod pa/ sangs rgyas byang chub/ sgra snyan/ shin tu dbang nyid/ mi 'jigs pa nyid/ sgra zab pa/ thams cad grub pa/ dga' ba chen po// gzugs mdzes pa/ rnam par bde ba/ thams cad mchod pa/ rab tu tshim pa/ 'bras bu'i 'gro ba/ shin tu gzi brjid mchog// dri bzangs mchog // oM sarba saM skA ra pa ri shud+d+ha d+har+m+ma te ga gnas mung+ga te swa b+hA ba bi shud+d+he ma hA na ya pa ri wA re swA hA/ a yA hi dzaH/ a hi hUM hUM/ he s+pho Ta baM/ g+haN+Da aHaHzhes pa ni chos kyi phyag rgya'o// de nas las kyi phyag rgya bcings// rang gi snying gar a yig las// sna tshogs rdo rje bsam par bya// rdo rje khu tshur las byung ba// rdo rje khu tshur gnyis bcings te// snyoms 'jug gnyis pa gnyis su bya// rdo rje'i phyag rgya gnyis las kyang // de las bcing ba rab bshad bya// rdo rje khu tshur gyi mtshan nyid do// oM badzra d+hA tu hUM/ g.yon du rdo rje'i thal bzung nas// g.yas pa yang dag blang bar bya// byang chub mchog gi phyag rgya yis// sangs rgyas byang chub rab stsol mdzad// oM badzra satwa hUM/ g.yon pa'i khu tshur snam sbyar gyi// zung nas 'dzin pa snying gar sbyor// g.yas pa yi ni sa gnon bya// oM rat+na badzra trAM/ de bzhin du/ de ni g.yas kyis mchog sbyin tshul// oM d+harma badzra hrIHting 'dzin mchog go// oM karma badzra aHg.yon pa snam sbyar khu tshur te// g.yas pa mi 'jigs sbyin par mdzad// oM badzra satwa hUM/ snying po dang bcas pas 'gugs pa// oM badzra rA dza dzaHphyag gnyis kyis lcags kyu 'dzin pas gnas pa'o// oM badzra rA ga hoHmda' 'gengs pa'i sbyor bas so// oM badzra sA d+hu saHlegs par byed pa thugs kar gnas pa'o// oM badzra rat+na oM// rdo rje gnyis kyis dbang bskur ba'o// oM badzra te dza aHsnying gar nyi ma ston pa'o// oM badzra ke tu trAM g.yon du gnas pa'i dpung pa'i dbyug pa yang ngo // oM badzra hA sa ha/ de bzhin du gdong yongs su bskor ba'o// oM badzra d+harma hrIHg.yas pa dang g.yon pa rnam par gyed pa'o// oM badzra tik+Sh+NA d+haM/ snying g.yon pas ral gri bsnams pa'o// oM badzra he tu maM/ mgal me'i 'khor lo bzhin du bskor ro// oM badzra b+hA Sha raM/ rdo rje gnyis gdung du blang ngo // oM badzra karma kaM/ rdo rje'i gar gyis bskor zhing grol ba gtsug tor du gnas pa'o// oM badzra rak+Sha haM/ go cha'o// oM badzra yak+Sha hUM/ mtheb chung mche ba'i rtse mo'o// oM badzra muSh+Ti baM/ khu tshur gnyis po nges par btsir ba'o// oM badzra lA s+ye hUM/ rdo rje'i lto rab tu sbyor bas nyal ba bzhin smad par bya'o// oM badzra mA le trAM/ phreng ba 'ching ba'o// oM badzra gI ti hrIHgdong 'byed pa'o// oM badzra nr-i t+ye aHgar gyis yongs su bskor ba'o// oM badzra d+hU pe hUM/ rdo rje khu tshur gyi rab tu sbyor bas spos phor ro// oM badzra puSh+pe trAM/ thal mo gan rkyal me tog gi snyem pa'o// oM badzra lo ke hrIHmar me'i sdong bu bcings pa'o// oM badzra gan+d+he aHdri'i dung chos kyi tshul lo// oM badzra mai tri ya ha ra NA ya swA hA/ rdo rje khu tshur gnyis bcings nas// phan tshun mnyam du mthun gyur pa// mdzub mo gung mo kun nas bskum// me tog rnam par gzung bar bya// oM a mo g+ha daR+shi ni hUM/ g.yon pa'i khu tshur sked par bzhag nas/ g.yas pa'i gung mo dang mdzub mo dag mig gi rnam par gzung bar bya'o// oM badzra pA paM dza ha sarba pA baM bi shod+d+ha ni hUM/ rdo rje khu tshur gnyis kyi mdzub mo lcags kyu'i rnam par bya'o// oM sarba sho ka ta mo nir+g+hA ta na ma ti hUM/ g.yon pa'i sked par bzhag nas g.yas pa dbyug par bya'o// oM gan+d+ha ha sti ni hUM/ g.yon pa lte bar gnas nas khu tshur glang po che'i rdzing bur byas g.yas pas gzung bar bya'o// oM sU raM ga me hUMHg.yon pa sked par bzhag nas/ g.yas pas ral gri gzung bar bya'o// oM ge ga ne ge ga na lo tsa ne hUM/ khu tshur g.yon pa snying gar byas nas khu tshur g.yas pa spyi bor bskor bar bya'o// oM dz+nyA na ke tu dz+nyA na pra tri hUM/ khu tshur gnyis kyi g.yas phyogs su rgyal mtshan gzung bar bya'o// oM a mi te a mi tod+b+ha wa hUM lag pa gnyis kyis bum pa bzung bar bya'o// oM tsan+d+re tsan+d+ra bya ba lo ki ni hUM swA hA/ khu tshur g.yon pa brla'i steng du bzhag nas lag pa g.yas pas g.yas phyogs su mthe'u chung dang mtheb chen zla ba'i rnam par bya'o// oM b+ha dra ba ti b+ha dra pA le hUM/ lag pa gnyis kyis pad+ma'i rnam par rgyas par bya'o// oM dzA la ni ma hA dzA la ni ye hUM/ lag pa gnyis kyis nu ma gnyis go char bzung bar bya'o// oM badzra gar+b+he hUM/ g.yon pas rked par bzhag nas g.yas pa'i sor mo gung mo snying gar 'phang bar bya'o// oM ak+Sha ye ma ti yak+Sha karmA ba ra Na bi sho d+ha ni swA hA/ khu tshur g.yon pa snying gar bkod nas g.yas pas mchog sbyin gyi rnam pa bya'o// oM pra ti b+hA ni pra ti b+hA na ku Te hUM swA hA/ g.yon pa lte bar bzhag nas khu tshur g.yas pas thal lcag 'phen pa'o// oM sa man+ta b+ha dre hUM/ lag pa g.yon pa sked par bkod nas g.yas pa rin po che'i khu tshur ro// oM badzrAM ku sha dzaHmdzub mo lcags kyu bcings nas mtheb chung lcags kyu chen po'o// oM badzra pA sha hUM/ lag pa mdud pa'o// oM badzra s+pho Ta baM/ gri gug rtse mo dag gis so// oM badzrA be sha hoHrgyab dag nas kyang bsdam par bya'o zhes pa'i las kyi phyag rgya'o// de'i rjes la rang gi snying gar ye shes sems dpa' rdo rje bsgoms nas rdo rje dang rdo rje dril bu dang bcas pa'i phyag rgya chen pos bcing bar bya'o// badzra d+hA tu ra haM/ ji ltar gsungs pa'i byang chub mchog go// badzra satwou0f85haM/ lag pa g.yon pa pang du bzhag nas g.yas pas sa gnon no// rat+na badzrou0f85haM/ de lta bu nyid la g.yas pas mchog sbyin no// d+har+m+ma badzro nya haM/ ting nge 'dzin mchog go// kar+m+ma badzrou0f85haM/ de lta bu nyid la g.yas pas mi 'jigs pa'o// badzra satwa haM/ 'gying ba dang bcas pas rdo rje 'gugs pa'o// badzra rA dzou0f85haM/ rdo rje lcags kyus 'gugs par byed pa'o// badzra rA gou0f85haM/ rdo rje mda' yang dag par 'dzin pa'o// badzra sA d+hu ra haM/ mnyes pa dang bcas pas legs par byed pa rab tu sbyor bas de bzhin gshegs pa thams cad mnyes par byed pa'o// badzra gar+b+hou0f85haM/ g.yas kyi rdo rje khu tshur dbang bskur ba'i gnas su 'dzin pa'o// badzra pra b+hou0f85haM/ rdo rje nyi ma'i dkyil 'khor gyis de bzhin gshegs pa thams cad rab tu gsal bar mdzad pa'o// badzra yaSh+Ti ra haM/ yid bzhin gyi nor bu'i rgyal mtshan gyis sbyin pa'i pha rol tu phyin pa las nges par sbyor bar byed pa'o// badzra pri tir haM/ rdo rje'i sdigs mdzub rab tu 'gugs par byed pa'o// badzra nre tro haM/ lag pa g.yon pas len zhing g.yas pas 'gying ba dang bcas pas pad+ma rnam par rgyas par byed pa'o// badzra bu d+ha ra haM/ shes rab kyi pu sti dang bcas pa'i khu tshur g.yon pa snying gar byas nas g.yas pas ral gri 'dzin par byed pa'o// badzra maN+Dou0f85haM/ lag pa g.yas pa'i gung mo'i sor mos 'khor lo rtsibs brgyad pa skor bar byed pa'o// badzra bA tso haM/ rdo rje'i lce yang dag pa'i gnas su byed pa'o// badzra bi shwa haM/ g.yon pa dkur brten nas g.yas pas sna tshogs rdo rje'o// badzra bIr+you0f85haM// rdo rje'i go cha 'dzin pa'o// badzra tsaN+Da haM/ rdo rje mche ba'i mtshon chas rang gi zhal du gnas shing 'jigs par byed pa'o// badzra muSh+Ti ra haM/ dam tshig rdo rje'i khu tshur gyi rdo rje rtse lnga pa bsdams pa'o// badzra lA s+ye haM/ dku gnyis su rab tu sbyor bas g.yon du mgo cung zad smad pa'o// badzra mA lA haM/ rin po che'i phreng ba 'dzin pa'o// badzra gI ti haM/ pi wang bdung ba'o// badzra nr-i t+ya ha/ rdo rje rtse gsum pas lag pa gnyis gar byed pa'o// badzra d+hU pA haM/ spos phor la gan bsnam pa'o// badzra puSh+pA haM/ me tog gi snod phyag na bsnams pa'o// badzrA lo kA haM/ mar me'i sdong bu phyag na bsnams pa'o// badzra gan+d+hA haM/ dri'i dung phyag na bsnams pa'o// mai tre lou0f85haM/ phyag g.yon pas ril ba spyi blugs dang g.yas pas klu shing gi me tog bcas pa'o// a mo g+hA daR+Sh+ya haM/ g.yon pa dkur brten nas g.yas pas pad+ma'i mig go// sarba pA paM dza hou0f85haM/ lcags kyu phyag na bsnams pa'o// sarba sho ka ta mo nir+g+hA ta na ma ti ra haM/ lag pa g.yon pa rked par bzhag nas g.yas pa dbyug pa 'dzin pa'o// gan+d+ha ha sti ra haM/ g.yon pa rked par bzhag nas g.yas pa dri'i dung ngo // shU raM ga mou0f85haM/ g.yon pa rked par bzhag nas g.yas pas ral gri 'dzin pa'o// ga ga na gaM dzou0f85haM/ g.yon pa rked par bzhag nas g.yas pas pad+ma la gnas pa'i dam pa'i chos kyi sgrom mo// dz+nyA na ke tu ra haM/ g.yon pa rked par bkod nas g.yas pas yid bzhin gyi nor bu'i rgyal mtshan bsnams pa'o// a mi ta pra b+hou0f85haM/ g.yon pa rked par bzhag nas g.yas pas bum pa bsnams pa'o// tsan+d+ra pra b+hou0f85haM/ g.yon pa rked par bzhag nas g.yas pa na pad+ma dang zla ba'o// b+ha dra pA lou0f85haM/ g.yon pa rked par bzhag nas g.yas pas rin po che bsnams pa'o// dzA la ni pra b+hou0f85haM/ phyag gnyis kyis gur bzung ba'o// badzra gar+b+hou0f85haM/ g.yon pa rked par bzhag pa'i ut+pala'i steng du rdo rje'o// g.yas pas thugs kar rdo rje 'gugs pa'o// ak+Sha ya ma ti ra haM/ phyag gnyis kyis bum pa bsnams pa'o// pra ti b+hA na ku Tou0f85haM/ g.yon pa rked par bzhag nas pad+ma la gnas pa'i rin po che brtsegs pa'o// g.yas pa ts+tsho Ti ka'i tshul lo// sa man+t+b+ha drou0f85haM/ g.yon pa rked par bzhag pa la gnas pa'i rin po che'i snye ma'o// g.yas pa mi 'jigs pa'i phyag rgya'o// badzA ku shou0f85haM/ lcags kyu 'dzin pa'o// badzra pA shou0f85haM/ zhags pa bsnams pa'o// badzra s+pho Tou0f85haM/ rdo rje rgyas pa'i tshul lo// badzra be shou0f85haM/ dril bu rab tu sbyor bas gzhug pa'o// de bzhin phyag rgya bzhi yi dga'// dngos grub kun ni rab stsol mdzod// gang gang phyag rgya bcings gyur pa// de dang de yi bdag nyid che// snying po'i don ni bzlas pa dang // bsgom par gyur pas bdag nyid kun// zhes so// 'di ni phyag rgya chen po'o// de nas dam tshig nyid brjod pas rab tu dgyes pa dang / de bzhin gshegs pa'i rigs kyi phyag rgyas bcings nas de'i rjes su yi ge brgya pa lan gsum brjod nas brtan par bya'o// oM badzra satwa sa ma ya/ ma nu pA la ya/ badzra satwa twe no pa tiSh+Tha dr-i D+ho me b+ha ba/ su po Sh+yo me b+ha ba/ su to Sh+yo me b+ha ba/ a nu ra k+to me b+ha ba/ sarba sid+d+hi m+me pra yats+tsha/ sarba kar+m+ma su tsa me tsi t+taM shre yaHku ru hUM ha ha ha ha hoHb+ha ga bAn/ sarba ta thA ga ta badzra ma me muM tsa/ badzrI b+ha ba ma hA sa ma ya satwa aHsngon du gsungs pa'i dbang bskur ba yid kyis blangs nas grub pa'i rdo rje brtul zhugs kyang ngo // de nas mchod yon la sogs pa phyi'i mchod pa rnams dang sgeg mo la sogs pa brgyad bya'o// rdo rje dang dril bu bzung nas lag pa pad skor bya'o// rdo rje sems dpa' bsdus pa las// rdo rje rin chen bla na med// rdo rje chos kyi glu ni len// rdo rje'i las ni byed par 'gyur// oM AHhUM/ de bzhin du rdo rje glu blangs nas so so'i gar byas te dril bu dang bcas pa dkur bzhag nas/ d+har+m+ma aHdril bu'i sa bon no// oM Tak+ki hUM dzaHzhes lan gsum brjod nas rdo rje gsor bar bya'o// oM Tak+ki dzaHhUM baM hoHrang gi thugs kar dgug pa'o// hUM badzra bi dzaM/ thog mtha' med pa'i sems dpa' ni// rdo rje sems dpa' bde ba che// kun du bzang po kun bdag nyid// rdo rje snying po bdag po'i bdag // dang po'i mchog gi skyes bu ni// bcom ldan rdo rje sems dpa' ste// 'di ni bcom ldan mchog srid bdag // kun mchog dbang phyug dam pa ste// chos mchog bka' ni mtshungs byed pa// rang bzhin dag phyir de bzhin gshegs// srid pa'i rang bzhin khyab bdag byed// sems can dam pa rang bzhin dag // bya ba la ni mchog gi srid// dril bu'i de nyid do// de'i rjes la chos kyi dril bu dkrol bar bya'o// oM nam mkha' las byung mtshan ma ni// thog ma tha ma med pa'i mchog // rdo rje chen po'i rang bzhin sems// rdo rje sems bdag rab sgrubs mdzod// kun gyi dngos grub chen po ste// dbang phyug chen po lhag pa'i lha// kun gyi rdo rje 'dzin rgyal po// mi 'gyur chos nyid bdag la sgrubs// khyod ni rtag par skyon med la// kun la chags pas rjes chags pa// bcom ldan bsgrub bya de nyid kyis// chags pa chen po dga' chen po// shin tu rnam dag kun gyi mchog // gdod nas grol ba de bzhin gshegs// kun du bzang po kun bdag nyid// byang chub sems dpa' bdag la sgrubs// kun gyi mchog gyur dngos grub che// dbang phyug chen po'i phyag rgya mchog // rdo rje'i bsgrub bya 'gugs pa che// rdo rje snying po bdag gi bdag // zhes pa ni 'phags pa'i dbang bskur ba'o// de bzhin du bdag nyid bskyed nas/ phyag rgya chen po'i tshul gyis nam mkha' la gnas nas thams cad stong par bsgoms nas/ a kA ro mu khaM sarba d+har+m+mA NAM Ad+ya nut+pa n+na tAta/ de'i don lhag par grol ba'o// 'jig rten gyi khams mtha' dag stong pa nyid du lhag par mos par bya'o// oM swa b+hA ba shud+d+hou0f85haM/ de nas nam mkha' la hUM yig las skyes pa'i rdo rje/ yaM las byung ba'i rlung gi dkyil 'khor/ raM las byung ba'i me'i dkyil 'khor/ baM las byung ba'i chu'i dkyil 'khor/ laM las byung ba'i dbang chen gyi dkyil 'khor bsam par bya'o// de la steng du bum pa las chu chen po'o// de'i dbus su hUM suM hUM las yang dag par byung ba'i ri rab chen po bskyed par bya'o// sgo bzhi'i rang bzhin can rwa brgyad kyis nye bar mdzes pa bsam par bya'o// sngon ma bzhin du rdo rje'i rang bzhin du sa gzhi la sogs pa byin gyis brlab par bya'o// oM badzra rak+Sha dr-i D+ho me b+ha ba rak+Sha sarbaM swA hA/ oM badzra kar+m+ma/ oM badzra hUM badzra ban+d+ha baM/ oM badzrA na la ha na da ha pa tsa ma tha b+haM dza ra Na hUM phaT/ ces pa 'dis dang por sngon du gsungs pa'i phyag rgyas byin gyis rlob par mdzad do// badzra tsakra hUM/ rdo rje'i rgyu'i las kyi phyag rgyas rdo rje dang nor bu dang pad+ma dang rin po che sna tshogs kyi rang bzhin gyi rtse mor gzhal yas khang sprul na rnam par snang mdzad kyi gnas su/ AHshI AHseng ge'i gdan no// mi bskyod pa'i gnas su/ hUM gaM hUM las glang po che'i gdan no// tra bA traHlas rin chen 'byung ldan gyi gnas su rta'i gdan no// 'od dpag med kyi gnas su/ hriHmA hrIHlas rma bya'i gdan no// don yod grub pa'i gnas su/ aHgaM a las bya khyung gi gdan no// de'i steng du pad+ma la rdo rje sems dpa' la sogs pa dang / sgeg mo la sogs pa dang / rdo rje lcags kyu la sogs pa'i gnas rnams su sna tshogs pad+ma bsgom par bya'o// de'i steng du zla ba'i dkyil 'khor lnga bcu rtsa bdun bskyed nas dbus su sems dpa'i skyil krung gis bzhugs pa bsam gtan gyi tshul gyis snyoms par zhugs pa mngon du bya ste/ yid kyi rang bzhin gyi skus 'og min gyi gnas su bskal pa grangs med pa gsum du nges par 'khrungs nas/ don thams cad grub pa'i byang chub sems dpa' chen po'i skur bdag nyid bsam par bya'o// de bzhin gshegs pa thams cad kyis kyang 'dir sangs rgyas kyi zhing gi til gyi gang bu bzhin du yongs su gang ba la/ de nas de bzhin gshegs pa thams cad kyi sku chos kyi dbyings su rjes su dran par bya'o// de nas nges pa chen po ni chos so// de'i rjes su byang chub sems dpa'i dge 'dun no// de nas 'jig rten gyi khams thams cad du sems can thams cad yang dag par 'dzin pa'i lhag pa'i byams pa dang / dan mong thams cad la sogs pa'i sdug bsngal las yang dag par 'dzin pa'i snying rje dang / 'phags pa thams cad la dga' ba dang // 'jig rten gyi chos thams cad la btang snyoms pa dang / chos thams cad la rang bzhin med pa'i ngo bo nyid dang / sgyu ma lta bu dang / gzugs brnyan lta bur lhag par mos par bya'o// byang chub sems dpa'i shes rab kyi pha rol tu tu phyin pa'i thabs la mkhas pa spyod pa yang mngon du byas te sems can la phan pa dang / mchog gi bde ba bsgrub pa'i phyir sangs rgyas su 'gyur bar bya'o zhes bsam par bya'o// mkha' khyab kyi ting nge 'dzin la snyoms par zhugs nas rim pa 'dis mngon par rdzogs par byang chub pa mngon du bya'o// de nas nges par de bzhin gshegs pa thams cad kyis snyoms par 'jug par 'dus pas byang chub sems dpa' sems dpa' chen po don thams cad grub pa byang chub kyi snying po la bzhugs so// de'i byang chub sems dpa'i longs spyod rdzogs pa'i skur bstan nas 'di nyid gsungs so// rigs kyi bu khyod gang bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro zhes so// de nas byang chub sems dpa' don thams cad grub pa de bzhin gshegs pa thams cad kyis skul bar mdzad pa gsan nas ting nge 'dzin las bzhengs te de bzhin gshegs pa rnams la phyag btsal nas 'di skad ces gsol to// bcom ldan 'das de kho na nyid ci 'dra ba zhig ji ltar bdag gis rtogs par bgyi/ bka' stsal du gsol/ de bzhin gshegs pa thams cad kyis mgrin gcig tu 'di nyid gsungs so// sems dpa' chen po rang gi sems nyid rtogs par bya ste so sor rtog pa'i rang bzhin sngags kyis bsgrub par bya'o// oM tsit+ta pra ti bya d+haM ka ro ti/ de nas byang chub sems dpas gsol pa/ bcom ldan 'das bdag gis kun shes pa ni rang gi snying gar zla ba'i dkyil 'khor gyi rnam pa lta bar byed do// de bzhin gshegs pa thams cad kyis rab tu bka' stsal pa/ rigs kyi bu sems kyi rang bzhin 'di ni 'od gsal ba'o// oM bo d+hi tsit+ta ut+pA da yA mi/ zhes pa 'dis rang bzhin grub pas bdag gis byang chub tu sems bskyed par bya'o// de nas slar yang byang chub sems dpas gsol pa/ gang zla ba'i dkyil 'khor gyi rnam pa de la zla ba'i dkyil 'khor de nyid blta bar byed do// de bzhin gshegs pa thams cad kyis bka' stsal pa/ de bzhin gshegs pa thams cad kyis kun du bzang po'i sems bskyed pa brten par byed pa'i rgyu'o// rang gi snying gar zla ba'i dkyil 'khor la rdo rje'i gzugs brnyan sems par byed pa'i sngags 'dis so// oM tiSh+Tha badzra/ byang chub sems dpas gsol pa/ bcom ldan 'das bdag gi zla ba'i dkyil 'khor la mthong ba ni rdo rje'o// de bzhin gshegs pa thams cad kyis bka' stsal pa/ kun du bzang po'i thugs kyi rdo rje brtan par mdzod cig // oM badzra At+ma kou0f85haM/ de nas ji srid nam mkha'i khams su yang dag par brkyang ste/ de bzhin gshegs pa thams cad kyi sku dang gsung dang thugs rdo rje'i dbyings rnams su de rnams de bzhin gshegs pa thams cad kyi byin gyi rlabs kyis de la sems dpa' rdo rje rab tu gnas so// de nas bcom ldan 'das de bzhin gshegs pa thams cad kyis byang chub sems dpa' chen po don thams cad grub pa de la rdo rje dbyings zhes bya ba'i rdo rje'i ming gi dbang bskur bas dbang bskur bar mdzad do// de nas rdo rje dbyings de la byang chub sems dpas de bzhin gshegs pa thams cad la 'di nyid gsol to// bcom ldan 'das de bzhin gshegs pa thams cad kyi sku'i bdag nyid bdag gis mthong ngo // thams cad dang bdag mtshungs so// de bzhin gshegs pa thams cad kyis bka' stsal pa/ de'i phyir sems dpa' chen po'i sems dpa' rdo rje rnam pa kun gyi mchog dang ldan pa'i sangs rgyas kyi gzugs brnyan gyi bdag nyid bsgom par bya ba 'dis ni rang bzhin gyis grub pa'i sngags kyi bzlas par 'dod do// oM ya thA sarba ta thA ga tasta thA haM/ de bzhin du bsgom pa'i mtha' la rnam par snang mdzad du gyur par bsam par bya ste/ sku mdog dkar po rgyan thams cad kyis brgyan pa/ byang chub mchog gi phyag rgya mdzad pa/ seng ge'i gdan la bzhugs par bsam par bya'o// de nas sems rab tu rig par byed pa'i phyag rgya bcings nas byang chub tu sems bskyed par bya'o// oM badzra d+hA tu bo d+hi tsit+ta ut+pA da yA mi/ de bzhin du glang po che la sogs pa'i gdan la mi bskyod pa la sogs pa rang rang gi gdan la bzhugs par bsam par bya'o// sku mdog nag po dang ser po dang dmar po dang ljang gu rnams so// rang rang gi phyag rgya bcings nas sems bskyed par bya'o// oM badzra satwa bo d+hi tsit+ta ut+pA da yA mi/ oM rat+na badzra bod+hi tsit+ta ut+pA da yA mi/ oM d+harma badzra bod+haM tsit+ta ut+pA da yA mi/ oM badzra karma bo d+hi tsit+ta ut+pA da yA mi/ de'i rjes la de bzhin gshegs pa thams cad la phyag 'tshal nas 'di nyid brjod par bya ste// bcom ldan 'das de bzhin gshegs pa thams cad kyis bdag byin gyis brlab tu gsol zhes pa 'dis mngon par rdzogs par byang chub pa brtan par bya'o// de nas de bzhin gshegs pa thams cad kyi sku'i nang nas byung bas snying ga dang mgrin pa dang dpral ba dang spyi gtsug rnams su sems dpa' rdo rje can la sogs pa rnams byin gyis brlab par bya'o// de la de nyid kyi skad cig la de bzhin gshegs pa thams cad mnyam pa nyid kyi ye shes mngon par rdzogs par sangs rgyas pa de bzhin gshegs pa thams cad kyi rdo rje mnyam pa nyid ye shes kyi phyag rgya gsang ba mnyam pa nyid la rab tu zhugs pa/ de bzhin gshegs pa thams cad kyis dbang bskur bas mnyam pa nyid khong du chud pa rin po che'i dbang bskur ba thob pa/ de bzhin gshegs pa thams cad kyi rdo rje'i chos mnyam pa nyid rtog pa'i rang bzhin rnam par dag pa/ de bzhin gshegs pa thams cad kyi rang bzhin gyis 'od gsal ba ye shes kyi rnam par gyur pa'i ngo bo nyid/ de bzhin gshegs pa dgra bcom pa yang dag par rdzogs pa'i sangs rgyas kyi bdag nyid du bsam par bya'o// de nas de bzhin gshegs pa thams cad kyi sems dpa' rdo rje la sogs pa rnams kyis gzung ba'i bum pa'i chus dbang bskur bar rnam par bsgom ste/ oM badzra rat+na a b+hi Shiny+tsa zhes so// de nas sngon bzhin du rdo rje rin po che dbu rgyan dang / cod pan gyis dbang bskur bar bltas te chos kyi dbang phyug gi ye shes su bskyed par bya'o// de bzhin gshegs pa thams cad phrin las sna tshogs pas 'dir gnas par 'jug pas de bzhin gshegs pa thams cad kyi bsod nams las grub pa seng ge'i gdan la zhal bzhi pa'i skus bzhugs par bsam par bya'o// mi bskyod pa la sogs pa'i de bzhin gshegs pa rnams kyang so so'i zhing de bzhin gshegs pa thams cad kyis byin gyis brlab pa glang po che la sogs pa'i gdan rnams la bzhugs par bsam par bya'o zhes bya ba la sogs pa ni rnal 'byor zhes bya ba'i ting nge 'dzin to// // de'i rjes la rdo rje dbyings kyi dbang phyug ma la sogs pa bzhi'i gnas rnams su bdag nyid la byin gyis brlabs la byang chub mchog gi phyag rgya bcings nas snying gar gyur pa'i rdo rje sems dpa' bskul bar bya'o// rdo rje sems dpa' zhes pas so// de nas de bzhin gshegs pa thams cad kyi thugs kar zla ba'i dkyil 'khor rnams su gyur pa las rnam par byung ba ji srid 'jig rten gyi khams rnams su sems can thams cad kyis bdag med pa khong du chud par bya ba'i phyir/ zla ba'i dkyil 'khor gyi rnam pa la sems rtse gcig tu bskyed nas lha thams cad kyi gnas su zla ba'i dkyil 'khor rnams la de bzhin du gyur nas bzhugs par bsam par bya'o// de nas de rnams las ye shes kyi 'od zer las byung bas snying gar gyur pa'i rdo rje la rab tu zhugs te de'i lhan cig tu gyur nas de bzhin gshegs pa thams cad kyi byin gyi rlabs kyis nam mkha'i dbyings chen po thams cad yang dag par brkyang ba'i tshad kyi rdo rje rtse lnga pa'i gzugs su gyur pa zhes brjod par bya'o// oM badzrA At+ma kou0f85haM/ slar yang snying gar gyur pa'i rdo rje'i tshad de nyid du gyur nas de las byung bas rang gi lag mthil du gnas par bsam par bya'o// de la slar yang rdo rje'i rnam pa'i 'od zer las dpag tu med pa'i sku mdog dang / dpag tu med pa'i dbyibs rnams rnam par byung ste/ ji srid nam mkha'i khams thams cad du khyab pa de las slar yang rdo rje sems dpa' la sogs pa'i skus sems can gyi khams thams cad la de bzhin gshegs pa thams cad kyis kyang mnyam pa nyid kyi ye shes mngon par yang dag par byang chub pa la nges par sbyar nas/ slar yang bsdu ba'i sbyor bas dpag tu med pa'i sems can gyi lus su gyur nas/ rang gi snying gar gyur pa'i rdo rje las rab tu zhugs te de la gnas pas ched du brjod pas ched du rjod pa mdzad do// e ma kun du bzang po nga // sems dpa' rang byung nyid du brtan// gang zhig lus med kyang brtan phyir// sems dpa'i lus nyid la gshegs shig // de nas thugs kar byon nas mi bskyod pa'i mdun du 'dug nas bka'i lam zhu bar bsam par bya'o// de nas de bzhin gshegs pa thams cad kyi rigs kyi 'khor lo bskor bas sangs rgyas lnga'i dbu rgyan dang cod pan gyi dbang gis dbang bskur te/ bla na med pa'i tshul khrims la sogs pa gang gis ji srid de bzhin gshegs pa thams cad kyi mnyam pa nyid kyi ye shes mngon par byang chub pa bskyed nas las la sogs pa'i rdo rje dang rdo rjes mtshan pa'i dril bu dang bcas pas ma lus shing lus pa med pa'i khams su bskyed pa kun du bzang po'i phyir ming gi dbang bskur gyi dbang bskur ba sbyin par bya'o// de'i rjes la phyag na rdo rje'i nga rgyal gyi ched du brjod pas ched du rjod par mdzad do// 'di ni sangs rgyas thams cad kyi// dngos grub rdo rje bla na med// bdag la bdag gi lag tu stsol// rdo rje rdo rje la rab gnas// de bzhin du bskyed cing spro ba dang bsdu ba'i sbyor bas rnam par snang mdzad kyi thugs kar gyur pa dbus su bzhugs pas ched du brjod pas ched du rjod pa la/ dbang bskur ba'i mtha' la rdo rje sems dpa' nas brtsams te ji srid rdo rje khu tshur gyi mthar thug pa rang rang gi mtshan ma las sngon ma bzhin du spro ba dang bsdu ba'i sbyor bas ched du brjod pa ched du rjod par mdzad do// de la rdo rje rgyal po la sogs pa rnams kyi ched du brjod par gyur pa ni rdo rje rgyal po lcags kyu'i bdag nyid kyi nga rgyal gyis/ e ma don yod rgyal po nga // rdo rje las byung lcags kyu'o// gang zhig sangs rgyas kun la khyab// yang dag 'gugs pas bsgrub par bya// oM badzra rA dzou0f85haM/ 'di ni sangs rgyas thams cad kyis// rdo rje ye shes bla na med// gang zhig sangs rgyas dngos grub don// yang dag 'gugs byed bla na med// mi bskyod pa'i g.yas phyogs su zla ba'i dkyil 'khor la bzhugs par bsam par bya'o// rdo rje chags pa mda'i nga rgyal gyis/ e ma rang bzhin yang dag nga // rjes su chags pa rang 'byung nyid// gang zhig dag phyir chags bral rnams// chags pa yis ni 'dul bar byed// oM badzra rA ga swa b+hA ba At+ma kou0f85haM/ 'di ni sangs rgyas thams cad kyi// chags pa'i ye shes dri ma med// chags bral chags pa yis bcom nas// kun la bde ba ster bar mdzad// mi bskyod pa'i g.yon phyogs su zla ba'i dkyil 'khor la bzhugs par bsam par bya'o// rdo rje legs pa dgyes pa'i nga rgyal gyis// e ma legs par byed pa 'di// sems can kun gyi rig pa mchog// gang zhig bskal par smon pa yis// dgyes pa nges par bskyed par 'gyur// oM badzra sA d+hu swa b+hA bA t+ma kou0f85haM/ 'di ni sangs rgyas thams cad kyis// legs par byed pa rab tu brjod// thams cad dgyes mdzad rdo rje la// lha yi mchog tu dga' ba 'phel// mi bskyod pa'i rgyab tu zla ba la bzhugs par bsam par bya'o// rdo rje rin chen ni rin po che'i nga rgyal gyis/ e ma rang nyid dbang bskur nga // rdo rje rin chen bla na med// gang zhig zla bral rgyal ba yang // khams gsum bdag po nyid du shes// oM badzra gar+b+ha swa b+hA ba At+ma kou0f85haM/ 'di ni sangs rgyas thams cad kyi// sems dpa'i dbyings su dbang bskur ba// bdag la bdag gi lag tu stsal// rin chen rin chen nges sbyar bya// de bzhin du rin chen 'byung ldan gyi sngon du'o// rdo rje gzi brjid nyi ma'i nga rgyal gyis// e ma gzi brjid dpe med nga // sems can khams rnams gsal bar mdzad// gang zhig dag byed dag rnams kyis// sangs rgyas skyob pa rnams kyi yang // oM badzra pra b+hA swa b+hA ba At+ma kou0f85haM/ 'di ni sangs rgyas thams cad kyis// mi shes 'joms phyir nyams par byed// phra rab rdul phran grangs kyis ni// nyi ma'i 'od pas shin tu lhag // rin chen 'byung ldan gyi g.yas su'o// rdo rje tog gi mchod sdong gi nga rgyal gyis// e ma mtshungs med tog gi nga // don rnams thams cad sgrub par byed// gang zhig kun gyi bsam pa grub// don kun yongs su rdzogs par byed// oM badzra yaSh+Ti swa b+hA bA t+ma kou0f85haM/ 'di ni sangs rgyas thams cad kyis// bsam pa thams cad yongs su rdzogs// yid bzhin nor bu'i rgyal mtshan zhes// sbyin pa'i pha rol phyin pa'i tshul// rin chen 'byung ldan gyi g.yon du'o/ 'di ni sangs rgyas thams cad kyis// ngo mtshar rmad byung ston par mdzad// dga' ba cher mdzad ye shes te// mi shes yongs su spong bar mdzad// rin chen 'byung ldan gyi rgyab tu'o// rdo rje chos ni pad+ma'i nga rgyal gyis/ e ma don dam nga nyid do// gdod nas dag cing rang byung nga // gang zhig 'jig rten mchod min 'di// rnam par dag pa la dmigs te// oM badzra ne tra swa b+hA bou0f85haM/ 'di ni sangs rgyas thams cad kyi// 'dod chags de nyid khong du chud// bdag la bdag gi lag tu stsal// chos la chos ni rab tu gnas// 'od dpag med kyi mdun du'o// rdo rje gnon po ral gri'i nga rgyal gyis// e ma sangs rgyas thams cad kyi// 'jam pa'i dbyangs su nga nyid shes// gang zhig shes rab gzugs can gyi// dbyangs nyid la ni dmigs pa ste// oM badzra bo d+hi swa b+hA bou0f85haM/ 'di ni sangs rgyas thams cad kyi// shes rab pha rol phyin pa'i tshul// dgra rnams ma lus mchog tu gcod// sdig pa thams cad 'jom pa'i mchog // 'od dpag med kyi g.yas su'o// rdo rje rgyu ni 'khor lo'i nga rgyal gyis// e ma 'khor lo rdo rje yi rang bzhin// rdo rje mchog gi chos can nga // gang zhig sems bskyed tsam gyis ni// chos kyi 'khor lo skor bar byed// oM badzra maN+Da swa b+hA bou0f85haM/ 'di ni sangs rgyas thams cad kyi// chos kun rnam par dag pa ste// phyir mi ldog pa'i 'khor lo nga // byang chub snying po zhes byar shes// 'od dpag med kyi g.yon du'o// rdo rje smra ba ni/ chos kyi dung gi nga rgyal gyis// e ma rang byung gsang ba ste// dgongs pa'i skad kyi bdag nyid brtan// gang zhig dam chos ston byed pa// tshig gi spros pa rnam par spangs// oM badzra bA tsa swa b+hA haM/ 'di ni sangs rgyas thams cad kyi// rdo rje'i bzlas pa bla na med// de bzhin gshegs pa thams cad kyi// gsang sngags myur du sgrub pa'i thabs// 'od dpag med kyi rgyab tu'o// rdo rje las ni/ sna tshogs rdo rje'i nga rgyal gyis// e ma sangs rgyas don yod kyis// kun gyi las la 'jug pa bdag // gang zhig lhun grub sangs rgyas don// rdo rje las ni skor bar byed// oM badzra sa karma so b+hA bou0f85haM/ 'di ni sangs rgyas thams cad kyis// sna tshogs las ni byed pa'i mchog // bdag la bdag gi lag tu stsal// sna tshogs sna tshogs sbyor bar byed// don yod grub pa'i mdun du'o// rdo rje bsrung ba ni go cha'i nga rgyal gyis/ e ma brtson 'grus rang bzhin chos// shin tu brtan pa brtan nyid brtan// gang zhig brtan phyir lus med rnams// rdo rje'i sku ru byed pa'i mchog // oM badzra bIr+ya swa b+hA bou0f85haM/ 'di ni sangs rgyas thams cad kyi// byams pa yi ni go cha mchog // brtson 'grus chen pos bsrung bar bya// gsang sngags chen por rab tu bshad// don yod grub pa'i g.yas su'o// rdo rje gnod sbyin ni/ e ma thabs chen nga nyid de// sangs rgyas rnams kyi snying rje bdag // gang zhig sems can don de yis// zhi ba drag po nyid kyang bya// oM badzra tsaN+Da swa b+hA bou0f85haM/ 'di ni gdug pa thams cad kyi// mchog tu ster ba rdo rje yi// mche ba mtshon cha rnon po ste// thabs dang snying rje'i bdag nyid do// don yod grub pa'i g.yon du'o// rdo rje mtshams ni khu tshur gyi nga rgyal gyis/ e ma shin tu brtan par bsdams// dam tshig nga rgyal brtan pa bdag // gang zhig kun gyi bsam don sgrub// grol ba rnams kyang 'ching bar byed// oM badzra muSh+Ti swa b+hA bou0f85haM/ 'di ni sangs rgyas thams cad kyi// phyag rgyas 'ching ba nga nyid brtan// sangs rgyas kun gyi don legs grub// phyag rgya shin tu 'da' dka' bas// don yod grub pa'i rgyab tu'o// de nas mi bskyod pa'i nga rgyal gyis// sems ma rdo rje ma bskyed par bya'o// rin chen 'byung ldan gyi nga rgyal gyis// rin chen rdo rje ma'o// 'dod dpag med kyi nga rgyal gyis// chos kyi rdo rje ma'o// don yod grub pa'i nga rgyal gyis// las kyi rdo rje ma rnams te// rnam par snang mdzad kyi mdun la sogs pa'i phyogs bzhi rnams su bzhugs par bsam par bya'o// 'di rnams kyi ched du brjod par bya ba ni/ oM satwa badzri swa b+hA bou0f85haM/ e ma sangs rgyas thams cad kyi// sems ma rdo rje bdag nyid brtan// gang zhig brtan phyir lus med la'ang // rdo rje'i sku nyid byon gyur pa// oM rat+na badzrA swa b+hA bou0f85haM/ e ma sangs rgyas thams cad kyi// rin chen rdo rje bdag nyid shes// gang zhig phyag rgya 'di rnams kyis// dbang bskur ba yi tshul nyid brtan// oM d+har+m+ma badzri swa b+hA bou0f85haM/ e ma sangs rgyas thams cad kyi// chos kyi rdo rje gtsang bdag nyid// gang zhig rang bzhin rnam dag pa// 'dod chags dang ba la dri ma med// oM kar+m+ma badzri swa b+hA bou0f85haM/ e ma sangs rgyas thams cad kyis// las kyi rdo rje bdag la mnga'// gang zhig gcig kyang ma lus pa'i// sems can khams rnams las legs mdzad// rnam par snang mdzad kyi nga rgyal gyis/ sgeg mo la sogs pa bzhi'i ched du brjod pa mdzad do// oM badzra lA s+ye swa b+hA bou0f85haM/ e ma mtshungs med gyur pa yi// mchod pa'i dga' ba rang 'byung ngo // gang zhig 'dod pa'i mchod pa yis// mchod pa kun la rab tu 'jug // nang gi dkyil 'khor du me'i mtshams su bzhugs par bsam par bya'o// de bzhin du bden bral dang rlung dang dbang ldan gyi mtshams rnams su rim pa ji lta ba bzhin du'o// oM badzra mA la swa b+hA bou0f85haM/ e ma bdag dang mtshungs pa med// shin tu rin chen mchod ces grags// gang zhig khams gsum rgyal po mchog // bstod cing rab tu mchod par byed// oM badzra gI ta swa b+hA bou0f85haM/ e ma glu dbyangs rang bzhin gyis// mchod pa bdag gi thams cad ston// gang zhig mnyes par byed pas mchod// sgra brnyan dpe yi rnam pas kyang // oM badzra nr-i t+ya swa b+hA bou0f85haM/ e ma mchod pa rgya chen bdag // mchod pa'i don rnams ma lus byed// gang zhig sgrub pa rdo rje'i gar// sangs rgyas mchod pa rab tu brtag // mi bskyod pa'i nga rgyal gyi rdo rje bdug spos ma la sogs pa bzhi'i ched du brjod pas ched du rjod par mdzad do// oM badzra d+hU pa swa b+hA bou0f85haM/ e ma bdag gi mchod pa che// rab tu tshim byed ma ste dge// gang zhig sems can rab zhugs sbyor// myur du byang chub thob par bya// oM badzra puSh+pa swa b+hA bou0f85haM/ e ma me tog mchod pa dag // rgyan rnams kun gyis brgyan par byed// gang zhig bde gshegs rin chen nyid// mchod pas myur du rab tu thob// oM dz+nyA na badzrA lo ka swa b+hA bou0f85haM/ e ma bdag gi mchod pa che// snang gsal rang bzhin dge ba'o// gang zhig snang gsal can gyis ni// sangs rgyas kun mtshungs myur du thob// oM badzra gan+d+ha swa b+hA bou0f85haM/ e ma dri yi rang bzhin gyi// mchod pas lha mo bdag yid dga'// gang zhig de bzhin gshegs rnams dris// kun la sku la dbul par bgyi// zhes pa bzhi po 'di rnams phyi'i dkyil 'khor gyi me la sogs pa'i mtshams gzhan rnams su bzhugs par bsam par bya'o// de nas rnam par snang mdzad kyi nga rgyal gyis byams pa la sogs pa'i byang chub sems dpa' bcu drug bskyed par bya'o// oM sarba saM skA ra pa ri shud+d+ha d+har+m+ma te ga ga na sa mud+ga te swa b+hA ba bi shud+d+he ma hA na ya pa ri wA re swA hA/ zhes pas byang chub sems dpa' bcu drug shar la sogs pa'i sgo bzhi'i logs gnyis su phyi'i dkyil 'khor gyi stegs bu la bzhugs par bsam par bya'o// de la 'dir sku mdog ni go rims/ bzhin du shes par bya ste/ ser po dang / ser po dang / dkar po dang / dkar po dang / dkar po dang / ljang gu dang / dkar po dang / mthing ga dang / dkar po dang / dkar po dang / dmar po dang / dmar po dang / mthing ga dang / dkar po dang / dmar po dang / sku mdog ser po rnams so// rang rang gi mtshan ma las gzhan rgyan thams cad kyis brgyan par bsam par bya'o// slar yang rnam par snang mdzad kyi nga rgyal gyis rdo rje lcags kyu la sogs pa bzhi'i ched du brjod pa ni oM badzrA ku sha kro d+ha rA dza swa b+hA bou0f85haM/ e ma sangs rgyas thams cad kyis// yang dag 'gug par bdag nyid brtan// gang zhig bdag ni yang dag 'gugs// dkyil 'khor kun gyi snod la'o// shar gyi sgo ru'o// oM badzra pA sha kro d+ha swa b+hA bou0f85haM/ e ma sangs rgyas thams cad kyis// rdo rje zhags par bdag nyid brtan// gang zhig bdag gi kun du 'jug // slar yang bdag gi rtag tu 'jug // lho'i sgo ru'o// oM badzra s+pho Ta kro d+ha swa b+hA bou0f85haM/ e ma sangs rgyas thams cad kyis// rdo rje rgyas par bdag nyid brtan// gang zhig 'ching ba kun las grol// sems can don du 'ching bar byed// nub kyi sgo ru'o// oM badzra be sha kro d+ha swa b+hA bou0f85haM/ e ma sangs rgyas thams cad kyis// rdo rje 'bebs pas bdag nyid brtan// gang zhig 'phags pa kun des 'gyur// bran du gyur pa nyid kyang ngo // byang gi sgo ru'o// de rnams kyis kyang ched du brjod pa'i mthar byang chub sems dpa' la sogs pa'i tshogs rnams kyis mtha' yas mu med pa'i 'jig rten gyi khams rnams su 'gro ba'i don bya ba mdzad nas slar log ste rang rang gi gnas su zla ba'i steng du bzhugs par rnam par bsgom par bya'o// de nas rang gi snying ga'i sa bon gyi 'od zer 'phros pas ye shes pa'i dkyil 'khor rnams gdan drang bar bya'o// oM badzra tsakra hUM/ zhes pa'i sngags kyis sngon bzhin du'o// dril bu'i sgra bya'o// oM badzra sa ma ya dzaHdzaHhUM baM hoH/ zhes pa'i sngags kyis so// rdo rje lcags kyu la sogs pa rnams kyis dgug pa dang / gzhug pa dang / bcing ba dang / mnyes par bya'o// sgo rnams kyang dbye bar bya'o// oM dA rot+g+ha Ta ya sa ma yaM pra be sha hUM/ rdo rje khu tshur gnyis bcings la// mthe'u chung gnyis lcags sgrog la sdigs mdzub gnyis rab tu brkyang ba ni sgo 'byed pa'i phyag rgya'o// sngon bzhin du dbang bskur bar bya'o// sngon bzhin du phyi'i mchod pa mchod yon dang sgeg mo la sogs pa brgyad bya'o// dril bu yang dkrol bar bya'o// kun du khyab pa srid rtse'i rtse// bde gshegs rgyal po rgyal ba ste// khams gsum pa yi rgyal po che// rnam par snang mdzad khyod phyag 'tshal// rdo rje sems dpa' khyod la 'dud// rdo rje rin chen khyod la 'dud// rdo rje chos nyid khyod la 'dud// rdo rje las nyid khyod la 'dud// ces bya ba 'di ni dkyil 'khor rgyal mchog ces bya ba'i ting nge 'dzin to// de nas rnam par snang mdzad dang bcas pa dbyer med pa'i bdag nyid du bsams nas 'dus par bya'o// de nas de la 'gro ba rnams dang mtshungs pas sangs rgyas dang byang chub sems dpa'i 'khor gyi dkyil 'khor rnams la'o zhes brjod par bya'o// e ma kun du bzang po yi// byang chub sems dpa'i spyod pa mchog // gang zhig de bzhin gshegs rdo rje'i// dbus su de bzhin gshegs pas gsungs// zhes ched du brjod pas ched du rjod pa mdzad par bsam par bya'o// de nas rnam par snang mdzad kyi thugs kar byon zhing rab tu bzhugs te sems dpa'i rdo rje la sogs pa gcig tu gyur nas slar yang ched du brjod par mdzad pa/ e ma sangs rgyas thams cad kyis// ched brjod chen po la sogs pa// gang zhig kun gyis rjes 'brang ba'o// sangs rgyas kun gyi phyir nyid byon// de nas dpal rdo rje sems dpa'i gnas su gnas pa'i rnal 'byor pa me tog gis dbang bskur ba la sogs pa blangs nas sngon bzhin du rdo rje'i sgra byas te rdo rje lcags kyu la sogs pas dgug pa dang gzhug pa dang / bcing ba dang dbang du bya ba rnams byas nas/ mchod yon la sogs pa phyi'i mchod pa rnams byas nas/ sngon du gsungs pa'i phyag rgya bzhi po rnams bcing bar bya'o// de bzhin du phyag rgya bzhi po'i rgyas btab pas rnam par snang mdzad la sogs par mdzad nas sangs rgyas thams cad gcig tu bsdus pa la/ rigs thams cad kyi phyag rgya la'o// byang chub tu sems bskyed pa dang / de bzhin gshegs pa thams cad gdan 'dren pa dang / rjes su chags pa dang / mnyes par bya ba dang / dbang bskur ba dang / 'od zer gyis snang bar bya ba dang / sbyin pa'i pha rol tu phyin pa la sbyor ba dang / 'dzum pa rmad du byung ba la rab tu dgod pa dang / shin tu rnam par dag pa'i ting nge 'dzin bskyed pa dang / nyon mongs pa dang nye ba'i nyon mongs pa gcod pa dang / dkyil 'khor chen por rab tu 'jug pa dang / spros pa med pa'i chos nyid la sbyor ba dang / ma lus shing lus pa med pa'i mchod pas de bzhin gshegs pa thams cad mchod pa dang / rnam pa gzhan du mi 'dod pa'i sems nyon mongs pa dang nye ba'i nyon mongs pa la sogs pa'i 'jig pa las gzhan rnams kyang bsrung ba dang / bsrung ba thams cad yongs su bskyang ba dang / lus ngag yid gsum gcig tu byed pa la de bzhin gshegs pa'i khu tshur bcing bar bya'o// de bzhin gshegs pa thams cad kyi sbyin pa'i pha rol tu phyin pa bskyed pa dang / de bzhin du tshul khrims dang / bzod pa dang / brtson 'grus dang / bsam gtan dang / shes rab dang / smon lam dang / thabs dang / byang chub kyi sems kyi lcags kyus thar pa'i grong khyer chen po las sems can thams cad 'dren pa dang / pha rol tu phyin pa bcu'i spyod pa la rab tu 'jug pa dang / theg pa gzhan la mi 'dod pa'i sems rgyas pa dang / rang bzhin gyis 'od gsal skye ba la 'jug pa chos thams cad kyi grong khyer yongs su smin pa la sbyar bar bya'o zhes so// de bzhin du rab tu byed pa'i las spro ba dang bsdu ba la sbyor bas slar yang bsgom par bya'o zhes pas bsgoms pa dang ji skad gsungs pa'i sngags bzlas par bya'o// oM sarba ta thA ga ta ma hA yo gI shwa ri hUM/ oM badzra satwa hUM/ oM badzra rat+na trAM/ oM badzra d+har+m+ma hrI/ oM badzra kar+m+ma aH rdo rje sems dpa'i/ oM badzra satwa hUM/ rdo rje rgyal po'i/ oM badzra rA dza dzaH rdo rje chags pa'i/ oM badzra rA ga ho/ rdo rje legs pa'i/ oM badzra sA d+hu saH/ rdo rje rin chen gyi/ oM badzra rat+na oM/ rdo rje gzi brjid kyi/ oM badzra te dza oM/ rdo rje tog gi/ oM badzra ke tu traM/ rdo rje bzhad pa'i/ oM badzra ha sa hA/ rdo rje chos kyi/ oM badzra d+har+m+ma hrIH/ rdo rje rnon po'i/ oM badzra tIk+Sh+Na d+hAM/ rdo rje rgyu'i/ oM badzra he tu maM/ rdo rje smra ba'i/ oM badzra b+hA Sha raM/ rdo rje las kyi/ oM badzra kar+m+ma kaM/ rdo rje srung ba'i/ oM badzra rak+Sha haM/ rdo rje gnod sbyin gyi/ oM badzra yak+Sha hUM/ rdo rje mtshams kyi/ oM badzra san+d+hi aH rdo rje sgeg mo'i/ oM badzra lA s+ye hUM/ rdo rje phreng ba ma'i/ oM badzra mA le traM/ rdo rje glu ma'i/ oM badzra gI te hrIH/ rdo rje gar ma'i/ oM badzra nr-i t+ya aH rdo rje bdug spos ma'i/ oM badzra d+hU pe hUM/ rdo rje me tog ma'i/ oM badzra puSh+pe traM/ rdo rje snang gsal ma'i/ oM badzra A lo ke hrIH/ rdo rje dri ma'i/ oM gan+d+he aH/ oM sarba saM skA ra pa ri shud+d+ha d+har+m+ma te ga ga na sa mu d+ga te swa b+hA wa bi shud+d+he ma hA na ya pa ri bA re swA hA/ rdo rje lcags kyu'i/ oM badzrAM ku sha dzaH rdo rje zhags pa ma'i/ oM badzra pA sha hUM/ rdo rje rgyas pa'i/ oM badzra s+pho Ta baM/ rdo rje 'bebs pa'i/ oM badzra be sha hoH/ zhes pa'i sngags kyis kyang so so'i lan brgya rtsa brgyad dam yang na lan nyi shu rtsa lnga'am lan bdun nam lan gcig gam ji ltar nus pa bzhin bzlas par bya'o// de nas kyang thams cad kyi de bzhin nyid nga'o zhes bsgom par bya'o// lha'i de nyid thams cad mngon du byas nas sngags kyi sgra yis mngon par len pa la brtson par bya'o// de nyid ni thams cad kyis bzlas par 'gyur ro// de nas kyang ye shes sems dpa'i thugs kar rdul phra rab kyi rdo rje de'i lte ba la hUM yig gi sgra'i ngo bo la sems gnas par bya'o// ji srid bsgom pas ngal bar ma gyur pa de nyid du bzlas par bya'o// ngal bar gyur na bstod pa brgya rtsa brgyad byas te/ mchod yon la sogs pa phyi'i mchod pa rnams dang / sgeg mo la sogs pa brgyad dang / phyag 'tshal ba bzhi yang bya'o// de la bstod pa brgya rtsa brgyad pa ni 'di'o// rdo rje sems dpa' sems dpa' che// rdo rje sems dpa' de bzhin gshegs// kun du bzang po rdo rje mchog // phyag na rdo rje khyod la 'dud// rdo rje chags pa blo bzang mchog // rdo rje lcags kyu de bzhin gshegs// don yod rgyal po rdo rje mchog // rdo rje 'gugs pa khyod la 'dud// rdo rje chags pa bde ba che// rdo rje mda' ni dbang du byed// bdud kyi 'dod pa rdo rje che// rdo rje mda' nyid khyod la 'dud// rdo rje legs pa legs 'dzin pa// rdo rje dgyes pa dga' ba che// dga' zhing mgu ba rdo rje mchog // rdo rje dgyes pa khyod la 'dud// rdo rje rin chen rdo rje'i don// rdo rje nam mkha' nor bu che// nam mkha'i snying po rdo rje sogs// rdo rje snying po khyod la 'dud// rdo rje gzi brjid 'bar ba che// rdo rje nyi ma rgyal ba'i 'od// rdo rje 'od zer gzi brjid che// rdo rje 'od zer khyod la 'dud// rdo rje tog ni sems can don/ rdo rje rgyal mtshan legs brnyes pa// rin chen tog ni rdo rje che// rdo rje khu tshur khyod la 'dud// rdo rje zhags pa gad rgyangs che// rdo rje 'dzum ni rmad byung che// dga' zhing mgu ba rdo rje'i mchog // rdo rje dgyes pa khyod la 'dud// rdo rje chos ni sems can don// rdo rje pad+ma legs sbyong ba// 'jig rten dbang phyug rdo rje legs// rdo rje spyan nyid khyod la 'dud// rdo rje rnon po theg pa che// rdo rje mdzod ni mtshon cha che// 'jam pa'i dpal ni rdo rje zab// rdo rje blo gros khyod la 'dud// rdo rje'i rgyu ni rgyan chen te// rdo rje 'khor lo tshul chen po// rdo rje mchog ni rab tu bskor// rdo rje rgyan nyid khyod la 'dud// rdo rje smra ba rigs legs mchog // rdo rje rgyal ba rigs legs bsgrub// mi smra rdo rje blo gros mchog // rdo rje gsung nyid khyod la 'dud// rdo rje las ni rdo rje mchog // rdo rje'i las ni legs ldan pa// don yod rdo rje rgya chen po// sna tshogs rdo rje khyod la 'dud// rdo rje bsrung ba brtson 'grus che// rdo rje'i chos ni brtan pa che// thub par dka' ba'i brtson 'grus mchog // rdo rje brtson 'grus khyod la 'dud// rdo rje gnod sbyin thabs chen po// rdo rje'i mche ba mtshon cha che// bdud rnams 'dul byed rdo rje mchog // rdo rje gtum po khyod la 'dud// rdo rje mtshams ni nye bar bsnyen// rdo rje 'ching ba rab sgrol ba// rdo rje khu tshur dam tshig mchog // rdo rje khu tshur khyod la 'dud// ces pa'i bstod pa nye bar bsdus pas dril bu dkrol bar bya'o zhes pa ni las rgyal mchog ces bya ba'i ting nge 'dzin to// // de nas 'chad par gyur pa'i rim pas gtor ma dang bdud rtsi myang ba yang bya'o// yi ge brgya ba yang brjod par bya'o// sngon bzhin du phyi'i mchod pa rnams dang / sgeg mo la sogs pa brgyad kyis dril bu dkrol bar bya'o// phyag 'tshal ba bzhi byas nas bzod par gsol to// mi bskyod pa la sogs pa rnams kyi rdo rje sems dpa' dang / rdo rje rin chen dang / chos dang rdo rje las rnams kyis gnas nyid la gnas pa'i rnam par snang mdzad kyi gtsug tor gyi gnas la/ de la rdo rje rin chen gyi dam tshig gi phyag rgya snying gar bzhengs nas phyag rgya thams cad kyis dbang bskur bar bya'o// oM badzra rat+nA b+hi Shiny+tsa zhes so// de'i rjes la sngon ma bzhin du go cha bya'o// oM sarba mu dra mai tri ku ru ba ra ka ba tse na baM/ mtha' la mnyam pa nyid kyi kun gzhi mnyes par bya'o zhes pas mngon par 'dod pa'i don bsgrubs te yongs su bsdu ba bya ste/ gang zhig bdag gi cho ga chad par byas pa de thams cad bzod par gsol bar bya'o// mchod yon phul nas bskul zhing gshegs su gsol bar bya'o// gang dang gang las yang dag par byung ba'i phyag rgyas de bzhin du de dang de las grol bar bya'o// sems dpa' rdo rje la sogs pa'i phyag rgyas grol bar bya'o// oM khyed kyis sems can don kun mdzad// rjes su mthun pa'i dngos grub stsol// sangs rgyas yul du gshegs nas kyang // slar yang 'byon pa nyid du zhu// oM badzra satwa muH/ oM badzra muH/ de nyid kyis thams cad gshegs su gsol bar bya'o// ji lta ba bzhin sprul gyur pa'i// 'khor bcas dkyil 'khor 'dus pa rnams// de bzhin yid kyis legs sbyor bas// rang gi lus la rab tu gzhug // rdo rje gnod sbyin srung ba dang // dro rje mtshams dang bcas pa yi// las kyi phyag rgya rnams kyis kyang // bdag nyid kyang ni yang dag bsrung // oM badzra yak+Sha hUM/ oM badzra rak+Sha hUM/ oM badzra san+d+hi baM/ oM badzra satwa hUM/ sa gnon gyi phyag rgya byas nas/ oM a kA ro mu kha sarba d+har+m+ma NAM Ad+ya nut+pan+na twAta/ oM AHhUM/ zhes pa 'dis dkyil 'khor 'khor lo gshegs su gsol bar bya'o// de nas bzhengs te bya ba thams cad bya zhing bya ba'i rjes su bar bar na lha'i nga rgyal dang ldan pas spyod lam bya'o// rdo rje sems dpa' sbyor ba'i bdag nyid kyi rnal 'byor zhes bya ste 'di ni lha'i rnal 'byor ro// de nas dri bzangs kyi chus dkyil 'khor gyi sa gzhi la mngon par gtong te/ oM b+hu khaM zhes brjod nas nam mkhar 'degs par bya'o// de nas hUM laM hUM zhes pa 'dis rdo rje'i rang bzhin du rnam par bsgom par bya ste/ oM me di nI badzrI b+hA wa ban+d+ha hUM zhes pa 'dis so// oM ha na ha na badzra kro d+ha hUM phaT/ ces pa 'dis kyang ngo // oM AHhUM/ shod+d+ha rak+Sha rak+Sha hUM hUM phaT ces pa 'di'i sngags kyis kyang lag pa byin gyis brlab par bya'o zhes pas nang gi bdag nyid dang po sbyang bar bya'o// de nas sems dpa'i skyil krung gis bzhugs nas bdag nyid rab tu dga' bar bya ste/ de ring bdag tshe 'bras bur bcas// bdag nyid gson pa'ang 'bras bur bcas// sangs rgyas kun gyi dam tshig mtshungs// bdag ni the tshom mi za bar// phyir mi ldog par bdag 'gyur te// byang chub sems dpar sems gcig nyid// bdag ni the tshom mi za bar// de bzhin gshegs pa'i rigs su skyes// bdag ni mchog tu dga' ba nyid// bdag mchod de ring bla na med// de ring 'dus par bdag mchog tu// sangs rgyas thams cad mgron du gnyer// yan lag thams cad kyis phyag 'tshal nas hUM las lce rdo rjer byas te/ sangs rgyas thams cad la gsol ba gdab par bya ste/ ma lus phyogs rnams yang dag bzhugs// sangs rgyas rnams ni dgongs su gsol// bdag ni rdo rje che ge mo// 'dir ni dkyil 'khor bdag 'dri bas// sangs rgyas thams cad gshegs su gsol// bdag la 'dir ni dngos grub stsol// de'i rjes la nam mkha' la bzhugs pa'i mi bskyod pa la sogs pa bzhi po rnams kyi shar phyogs la sogs par gnas pa'i slob ma rnams kyis/ rang rang gi 'khor los sgyur ba'i rnal 'byor dang ldan pas ji ltar 'os pa'i rdo rje dang dril bu bzung nas/ slob ma gcig gis kyang de dang der song nas gsol ba gdab par bya'o// sarba ta thA ga ta shIn+taM sarba tA thA ga tA la yaM/ sarba d+harmA gra nai rAt+m+ya de sha maN+Dal mut+ta maM/ sarba lak+Sha Na saM pUr+Na sarba la k+Sha Na pa rA dzi taM/ sa man+ta b+ha dra kA yA gra b+hA Sha maN+Dal mut+ta maM/ shAn+ta d+har+m+mA gra saM b+hU taM dz+nyA na tsar+ya bi sho d+ha kaM/ sa man+ta b+ha dra bA tsA gra b+hA Sha maN+Dal mut+ta maM/ sarba satwa ma hA tsi t+taM shud+d+hAM pra kr-i ti nirma laM/ sa maN+Ta b+ha dra tsit+tA gra g+ho Sha maN+Dal sha ra the zhes pa'i tshigs su bcad pa bzhi po rnams kyis dkyil 'khor bri ba ni gsol ba gdab par bya'o// tshigs su bcad pa gcig gis mdor bstan nas/ gsum gyis rgyas par bshad par bya'o// maN+DalaM de sha dang b+hA Sha dang g+ho Sha zhes pas bshad du gsol zhes pa'i don to// // de nas dkyil 'khor gyi 'khor lo la sogs pa spro ba la sogs pa'i dkyil 'khor bsgom pa sngon du 'gro bas rdo rje khu tshur gyi sdigs mdzub gnyis rab tu brkyang nas rtse mo sbyar te kha 'og tu bstan nas gzung bar bya'o// hUM badzro t+tiSh+Tha zhes brjod nas nam mkha' la yang dag par 'degs par bya'o// de'i rjes la yol ba'i nang du 'dug nas 'khor los sgyur ba'i tshul du bzung la/ gos la sogs pas brgyan te/ rkang pa mnyam por gnas nas yol ba bsal te/ rim pa bzhin du dbu rgyan dang / dpral ba dang / ko sko dang / mgrin pa dang / 'phrag pa dang / lag pa dang / snying ga dang / lte ba dang / rked pa dang / pus mo dang / rkang pa rnams la brten nas/ sa rab tu dga' ba la sogs pa'i sgrib pa dang bral ba zhes mtshon pa la sogs pa'i rdo rje can gyis nges par spros te/ de nas spyi bor me tog gi snyim pas/ oM phra Na mA mi sarba ta thA ga to mi zhes pas phyag bya'o// de nas snying gar thal mo sbyar nas/ oM sarba ta thA ga te b+h+yaH At+ma nAM nir+yA ta yA mi zhes pas bdag nyid dbul bar bya'o// ya ban+d+haHsarba sa hraHsatwa sa graM he Na saM gra ha niHaN+Da dzA la badzrar yu dzA pa saM swe da dzA pA/ oM pA pa du ka ba ru pa Na ba a ru bi ni be saM dz+nyi No pA sarbe satwa ma yA ma hA mu dra pa de pra tiSh+Tha pa yi ta bya/ zhes pa'i smon lam btab bo// ma rig pa'i mun par yongs su lhung ba'i bdud kyis byin gyis brlabs pa'i sems can rnams la mngon par bltas te bdud rnams bskrad par bya'o// skad cig gis rdo rje hUM mdzad kyi sku khro bo'i dbang las smin mtshams su khro gnyer bsdus shing mche ba gtsigs pa bsnyen pa dang bcas pa'i thugs la sogs pas/ ma ka re Na su r+ye ki ta sa bya ne traM/ Ta kA re Na tsa n+t+rI kr-i ta pa ma ne treH oM kro d+hi driSh+Ti hriHzhes pa dang / hUM gi yi ges mig gi 'bras bu gnyis bskal ba'i mtha' ma'i me bzhin du byas nas rdo rje'i lta bas phyogs thams cad du 'gro ba rnams bltas nas/ nga rgyal kyang bskyed par bya'o// a haM me ba swa yaM badzra badzra pra tra mya haM saM yaM/ a haM bud+d+ho ma hA rA dza a haM/ badzri ma hA pa lA/ a haM yo gI shwa ri rA dza badzra pA Ni ra haM dri d+haM zhes so// 'gying bcas mchog tu [(]sgig [,]sgrig [)]pa yis// rdo rje gsor ba mchog de la// dbang ldan phyogs nas brtsams nas ni// nga rgyal gyis ni yongs su bcag // de bzhin du sgrub pa po phyi ma thams cad kyis kyang yongs su bcag par bya'o// 'on kyang shar phyogs su gnas pa'i sgrub pa po phyi mas/ hUM gi yi ge las rkang pa'i mthil du rdo rje rtse gcig pa'i rkang par bsams te/ rkang pa g.yas pas rgyab dang mdun du sa gzhi la rnam par bya'o// de bzhin du rkang pa g.yon pas brkyang ngo // oM e sha su tsi ka badzra pA da badzra ma hA kro d+ha b+ha ny+dza sarba duSh+Ta su rA Na hUM phaT/ a pa sa ran+tu b+ha ban+to/ ye ke tsi ta de ba su ra na yak+Sha rA k+Sha sa pre ta pi shA tsa/ a pa smA ra DA ka nI o sta ra ka / ma hA la li kA/ a nu tsa ra pa ri sha ta/ ga ru Da/ kiM pu ru Sha/ man+t+ra sid+d+ha/ a tra pr-i th+wI de shi/ a mu ke na ma yA/ a mu ka s+ya dA na pa te/ ra b+he saM bo d+ha pa ri pUr+NA r+tha sarba satwA nut+ta ra dz+nyA na la b+d+ha he toH shrI a mu ka maN+Da la ma le khi ta byaM/ ti da daM ma hA badzra d+ha ra ra dz+nyA shru tra shI g+h+raM me b+ha ba kra ma tha/ yo nA pa kra ma ti/ ta s+yA haM ne na pra dz+wa la te na hUM ka re Na/ di d+he na ma hA tA dz+nyA na badzre Na mU r+d+hA nAM/ sha ta bi kI ra mi/ zhes brjod pas khro bo dpag tu med pa spros nas bgegs rnams bskrad par bya'o// dkyil 'khor gyi sa gzhi yang bcud kyi mthil la thug par hUM las skyes pa'i rdo rje'i rang bzhin du byin gyis brlab par bya'o// de bzhin du lho phyogs su gnas pa'i sgrub pa po phyi mas rkang pa'i mthil du hUM yig las rdo rje rtse gsum pa bsams la sa gzhi la yang rnam par bya zhing sngags brjod pas yongs su bcag par bya'o// sngags ni/ oM tri su tsi ka/ badzra pA da badzra ma hA kro d+ha b+hany+dza sarba duSh+Ta su rA Na hUM phaT/ a pa sa ran+tu b+ha ban+to/ ye ke tsi ta s+thA na bA pi naHnA ga yak+Sha gan+d+harba b+hU ti ni DA ki nI/ satwa ar+tha kri ya a raM b+he gats+tsha twa shrI ga me ba tu/ shri NAn+tu parba bi g+h+nau g+hAH kA ya bA ka tsit+ta saM s+tha twa/ a nyaM badzra d+ha re/ shI mAn A dzA tsa kra pra yo dza ka badzra Na a dIp+ta ba pU Sha as+pha ya mi tri kA ya dza na/ laM g+ha ye ta ya di daM kash+tsi ta me bi shAR+ya te nA tra sha sha yaH zhes brjod nas khro bo dpag tu med pa spros te bgegs rnams bskrad par bya'o// dkyil 'khor gyi sa gzhi yang bcud kyi mthil la thug par hUM las skyes pa'i rdo rje'i rang bzhin du byin gyis brlab par bya'o// de bzhin du nub phyogs su gnas pa'i sgrub pa po phyi mas rkang pa'i mthil du hUM yig las skyes pa'i rdo rje rtse lnga pa bsams la sa gzhi la yang rnam par bya zhing sngags brjod pas yongs su bcag par bya'o// oM pany+tsa su tsi ka badzra pA da badzra ma hA krod+ha b+haM dza sarba duSh+Ta a su rA Na hUM phaT/ a pas ran+tu b+ha ban+to// ye ka tsi ta de ba a su ra nA ga yak+Sha ma ho rA gar+ya pasma ra b+hU ta b+hu d+hi n+yaH bi shA tsa gu h+ya gan+d+harba kin+na rau sta ra ka ka Ta pU ta na sa nu tsa ma ha na li ka ma ha la ka tsa/ a n+ye pi ye ke tsi ta pr-i thi bI ta le/ asmin+ni ba sa na to b+ha ban+ta/ shri NAn+tu/ a ha ma mu ka nA ma tsAr+yaH/ a mu ka nA ma nAM maN+Dal rma yi sh+yA mi/ a mu ka shi Sh+ya s+yA b+hi saM bo d+hi pa ri pU ra NAr+thi/ a to smA na mA ma dz+nyA shru ta shI g+h+ra me b+ha pra kra mi ta byaM/ yo na pra kra met+ta s+ya badzra pA Ni ra dz+wa li ta ki ra Na badzra Na mud+hi sha ta bi ke re ta/ zhes brjod nas khro bo dpag tu med pa spros te bgegs rnams bskrad par bya'o// dkyil 'khor gyi sa gzhi yang bcud kyi mthil la thug par hUM las skyas pa'i rdo rje'i rang bzhin du byin gyis brlab par bya'o// de bzhin du byang phyogs su gnas pa'i sgrub pa po phyi mas rkang pa'i mthil du AH yig las skyes pa'i sna tshogs rdo rje bsams la sa gzhi la yongs su bskor zhing rkang pa g.yas pas g.yas phyogs dang mdun du rnam par bya zhing rkang pa g.yon pas rgyab dang g.yon phyogs su rnam par byas nas gar gyi sbyor bas bskor bar bya ste/ sngags brjod pas yongs su bcag par bya'o// oM bi shwa badzra pA da badzra ma hA kro d+hA b+haM dza sarba duSh+Ta a su ra Na hUM phaT/ a pa sa ran+tu ma hA big+h+na ye ke tsi ta ka Ta pU ta nA/ ma hA su kha dz+nyA na saM b+hU taM badzra pa tra swa b+hA ba dzAH a haM ka ra NA pa laH shrI mA na rak+Sha tsakra pa yo dza kaH badzra NA dI pA/ ba pU ShA s+pha ya mi kri kA ya dzA na/ laM g+ha ye ta ya di daM ka sh+tsi ta me bi shrI h+yed a tra na n+ya tha/ zhes brjod nas khro bo dpag tu med pa spros te bgegs rnams bskrad par bya'o// dkyil 'khor gyi sa gzhi yang bcud kyi mthil la thugs par hUM las skyes pa'i sna tshogs rdo rje'i rang bzhin du byan gyis brlab par bya'o// 'dir yang chags pa'i dus su sgo so sor bdag nyid kyi g.yon du gnas pa'i slob ma'i dril bu'i dbus su rdo rje rab tu gzhug par bya'o// bdag nyid kyi dril bu la rdo rje yang ngo // oM kha badzra d+h+r-ika badzra hUM phaT// // da ni rkang stabs bsgrub pa brjod par bya ste/ de la slob dpon gtso bos rdo rje'i gar sngon du 'gro bas shar la sogs pa'i phyogs su rdo rje lcags kyu'i khro bo'i nga rgyal gyis hUM yig gis gdangs brjod nas/ rdo rje lcags kyu'i phyag rgya dang ldan pas byin pa g.yon bskum ste byin pa g.yas pa mtho lnga'i bar du rab tu brkyang ste sngags kyang brjod pa ni g.yas brkyang zhes bya ba ni gnas su 'gyur ro// oM A lI Ta pA da badzra ma hA kro d+ha bi g+hur+Na ya bi g+hur+Na ya sarba duSh+Ta de ba di mA rA na hUM phaT/ de bzhin du gshin rjer rdo rje zhags pa'i nga rgyal gyis de'i phyag rgya dang ldan pas byin pa g.yas bskum ste byin pa g.yon mtho lnga'i bar du rab tu brkyang ste hUM yig gis gdangs brjod nas rab tu brkyang bar bya ste/ g.yon brkyang zhes bya ba'i gnas su 'gyur ro// oM pra t+ya lI Ta pA da badzra ma hA kro d+ha bi g+hur+Na pi g+hur+Na ya sarba duSh+Ta ya mA ti mA rAn hUM phaT/ de bzhin du chu bdag tu rdo rje rgyas pa'i nga rgyal gyis pus mo gnyis sor nyi shu rtsa drug gi bar du phreng ba gshog pa ltar gnyis po yang dag par bkod nas rdo rje gsor bar bya'o// sa ga'i rkang stabs zhes bya ba'i gnas su 'gyur ro// sngags ni oM be sha Sha pA da badzra ma hA kro d+ha bi g+hur+Na ya bi g+hur+Na ya sarba duSh+Ta nA gA di ma rAn hUM phaT/ de bzhin du lus ngan du rdo rje 'bebs pa'i nga rgyal gyis byin pa gnyis kun nas bkug ste pus mo gnyis ngang pa'i gshog pa ltar smad nas dril bu dkrol zhing yongs su bskor bar bya'o// zlum po zhes bya ba'i rkang stabs kyi gnas su 'gyur ro// sngags ni oM maN+Dal pA da badzra ma hA kro d+ha bi g+hur+Na ya bi g+hur+Na ya sarba duSh+Ta yak+ShA di mA rAn hUM phaT/ de bzhin du dbus su rdo rje sems dpa'i nga rgyal gyis phyag rgya chen po bcings nas/ rkang pa gnyis mthe bong dang long bu sbyar nas drang por byas te/ lag pa gnyis snying gar thal mo sbyar nas de bzhin gshegs pa thams cad la phyag bya'o// mnyam po'i rkang stabs zhes bya ba'i gnas su 'gyur ro// sngags ni/ oM sa ma pA da badzra ma hA kro d+ha bi g+hur+Na ya bi g+hur+Na ya sarba duSh+Ta trai d+hA tu kA ba s+thi ti sarba mA rAn hUM phaT/ de bzhin du 'og tu rdo rje sa 'og gi nga rgyal gyis 'og tu bcing bar bya ste/ rdo rje bcing ba'i phyag rgya dang ldan pas rkang pa g.yas pas g.yon pa mnan pa ni rus sbal gyi rkang stabs zhes bya ba'i gnas su 'gyur ro// sngags ni/ oM kurma pA dA ya badzra ma hA kro d+ha kra ma ya kra ma ya sarba pA tA la pA si byA di mA rAn hUM phaT/ de bzhin du steng du gtsug tor 'khor los sgyur ba'i nga rgyal gyis spyi bor thal mo sbyar nas rkang pa g.yon sor bzhag nas rkang pa g.yas pa brla g.yon pa'i steng du yongs su bskor bar bya'o// rkang gcig gi rkang stabs zhes bya ba'i gnas su 'gyur ro// oM e ka pA da badzra ma hA kro d+hA kaR+Sha ya sarba duSh+Ta in+da rik+Sha tsa rA di mA rAn hUM phaT/ g.yas brkyang la sogs pa'i rkang stabs bdun po 'di rnams sgrub pa po phyi ma bzhi po rnams kyis kyang bya'o// de nas rdo rje'i gar sngon du 'gro bas dril bu dkrol zhing rdo rje yang gsor bar bya'o// dbang ldan gyi phyogs nas brtsams te dang po dang rtse mo can dang lho dang mtshan mo spyod pa dang klu dang rlung dang gnod sbyin dang 'og dang steng gi phyogs rnams su go rims ji lta ba bzhin du so so rang rang gi tshul bzhi bcu rtsa gnyis bya'o// de la g.yas brkyang la tshul bcu gcig ste/ seng ge'i rkang stabs dang / seng ge'i g.yas dang / rdo rje tho ba dang / bud med sgyu ma byed pa dang / rdo rje rgyas pa dang / rdo rje mche ba dang / ral gri dang / lcags kyu dang / mdung dang / 'ur rdo dang / gzhu'i tshul rnams so// g.yon brkyang la tshul bcu ste/ rdo rje 'phen pa dang / rdo rje 'jigs byed dang / stobs po che 'gugs pa dang / rdo rje bzhad pa dang / rdo rje tshul dang / rdo rje zhags pa dang / dbyug pa dang / mdung dang mtshon rtse gcig pa dang / mda' 'phen pa'i tshul rnams so// sa ga'i rkang stabs la tshul drug ste/ rdo rje 'gugs pa dang / rdo rje sgeg pa dang / mi 'jigs pa dang / 'bras bu dang / mchod sbyin dang / phyag 'tshal ba'i tshul rnams so// zlum po'i rkang stabs la tshul bdun te/ rdo rje gar dang / zhal bzhi byin gyis brlab pa dang / rdo rje 'khyil ba dang / rdo rje dril bu'i sgra dang / 'khor lo dang / pad+ma dang / mda' 'dren pa'i tshul rnams so// mnyam pa'i rkang stabs la tshul lnga ste/ rdo rje rgyas pa dang / rdo rje stobs bskyed pa dang / rdo rje ro langs dang / gtun shing dang / ba dan rnams so// rus sbal gyi rkang stabs kyis rdo rje sems dpa'i mchu'i tshul lo// rkang gcig gi stabs la tshul gnyis te/ snyems pa gnyis dang bung ba'i dra ba'o// de la re re zhing so sor rnam par dbye bar bya'o// rdo rje khu tshur gnyis bcings nas/ mthe'u gnyis lcags sgrog gi rnam par yang dag par sbyar te/ mdzub mo gnyis rtse mor byas nas phyir bzlog ste gdong gi mdun du gzung bar bya'o// lag pa dang rkang pa dag rus sbal gyi tshul du bya'o zhes pa ni rdo rje sems dpa'i mchu'i tshul lo// rdo rje sems dpa'i khro bo'i nga rgyal bya'o// sngags ni/ oM badzra tuN+Da a b+hi nA ya badzra ma hA kro d+ha kra ma ya kra ma ya sarba bi g+hur+Na hUM phaT/ brtan pa dang g.yo ba'i rang bzhin gyi dngos po thams cad kyi nad thams cad dang lha rnams kyi dam tshig thams cad kyi don nyid du rdo rje sems dpa'i tshul lo// sa ga'i rkang stabs kyis mi bskyod pa'i nga rgyal gyis klu bcings te/ g.yas pas snying gar 'gugs pa ni rdo rje 'gugs pa'o// sngags ni/ oM badzra A kaR+Sha NA bi nA ya badzra ma hA kro d+ha A kaR+Sha ya A kaR+Sha ya A kaR+Sha ya sarba ta thA ga tA na hUM phaT/ phung po'i bdud rnam par gzhom pa'i phyir rdo rje 'gugs pa'o// slar yang sa ga'i rkang stabs kyis las kyi nga rgyal gyis/ rdo rje bzhin du 'gyings pa dang bcas pas yongs su bskor bar bya'o// sngags ni/ oM badzra bi lA sA b+hi na ya badzra ma hA kro d+ha A be sha ma hA kro d+ha sarba ta thA ga ta hUM phaT/ bdud kyi dgra thams cad rmongs par byed pa'i phyir rdo rje sgeg pa'o// rkang pa gcig gi stabs kyis khro bo sgeg pa'i nga rgyal gyis lag pa gnyis gar byed cing pad+ma'i thal mo sbyar nas sor mo thams cad kyis rigs nges par grol ba ni snyems pa dang sgeg pa'i tshul lo// sngags ni/ oM sarba gar+b+ha ya bi nA ya badzra ma hA kro d+ha kaM pa ya sarba mA rAn hUM phaT/ de bzhin gshegs pa thams cad la gsol ba 'debs pa'i phyir snyems pa gnyis so// slar yang rkang pa gcig pa'i stabs kyis rnam par snang mdzad chen po'i nga rgyal gyis sor mo thams cad nges par grol ba las lag pa gnyis kun du rab tu brkyang ste/ g.yas dang g.yon du bskor bar bya'o// sngags ni/ oM b+h+ra ma ri dzA lA b+hi na ya badzra ma hA kro d+ha b+ha ny+dza ya b+ha ny+dza ya sarba tir+thi kAn hUM phaT/ bdud thams cad las rnam par thar pa'i phyir bung ba'i dra ba'o// g.yas brkyang gi stabs kyis gshin rje gshed kyi nga rgyal gyis/ rang gi kha gdangs shing lag pa g.yon pa gdong du rab tu brkyang nas lag pa g.yas pa rgyab kyi steng du rab tu phyar bar bya'o// sngags ni/ oM siM ha pA dA bi na ya badzra ma hA kro d+ha s+t+waM b+ha ya s+t+waM b+ha ya sarba ma hA la la ka ma hA la li kA dI na hUM phaT/ gdug pa can gyi bdud thams cad ri dwags bzhin du za ba'i phyir seng ge'i rkang stabs so// slar yang g.yas brkyang gi stabs kyis 'dod pa'i rgyal po'i nga rgyal gyis de lta bu nyid kyi tshul gyis ljags bskyod pa dang bcas pas rgyab kyi phyogs thams cad du kun du blta bar bya'o// sngags ni/ oM siM ha badzri bA b+hi na ya badzra ma hA kro d+ha tras ya tra sa ya sarba ma hA la la ka ma hA la li kA dI na hUM phaT/ de bzhin gshegs pa thams cad kyis rdo rje ye shes sems dpa' blta ba'i phyir/ seng ge'i g.yal 'dzum mo// mnyam pa'i rkang stabs kyis rdo rje rgyas pa'i nga rgyal gyis/ snying gar rdo rje rgyas par bcing bar bya'o// sngags ni oM badzra s+pho Ta bi na ya badzra ma hA kro d+ha s+pho Ta ya sarba mA rAn hUM phaT/ gdug pa can gyi bdud dgra thams cad kyi snying bkas pa'i phyir rdo rje dgas pa'o zhes pa'i tshul brgyad po ni slob dpon gtso bo yin no// mnyam pa'i rkang stabs kyis/ shes rab mthar byed kyi nga rgyal gyis lag pa'i 'og tu rdo rje yongs su bskor bas steng du yongs su bskor bar bya'o// sngags ni/ oM badzra ut+pa li tA b+hi na ya ma hA kro d+ha ban+d+ha ya b+hA n+d+ha ya sarba du Sh+Ta na hUM phaT/ 'dis rdo rje ye shes kyi stobs bskyed pa'i phyir rdo rje stobs bskyed pa'o// g.yon brkyang gi stabs kyis phyag na rdo rje'i nga rgyal gyis rdo rje rtse lnga pas 'dod chags chen po'i chags pa'i mtshon 'phang bar bya'o// sngags ni/ oM badzra k+She pA b+hi na ya badzra ma hA kro d+ha a k+She pa ya a k+She pa ya sarba b+hU tAn hUM phaT/ de bzhin gshegs pa thams cad kyi ye shes rdo rjes bgegs thams cad 'joms pa'i phyir rdo rje 'phen pa'o// zlum po'i rkang stabs kyis rdo rje gar gyi nga rgyal gyis rdo rje khu tshur gnyis kyi ji lta ba bzhin las lag pa g.yas pa rab tu brkyang ste mchan 'og g.yon du bkod nas lag pa g.yon spyi bo'i steng du yang dag par gzung bar bya'o// yang de bzlog pas so// sngags ni/ oM badzra nartanA b+hi na yaM badzra ma hA kro d+ha pA da ya sarba na gA na hUM phaT/ lha thams cad rnam par 'dul ba'i phyir rdo rje'i gar ro// g.yon brkyang gi stabs kyis rdo rje 'jigs byed kyi nga rgyal gyis gdong gi steng dang 'og tu lag pa gnyis rab tu brkyang ste/ sna phug rjes nas 'gram pa dang mig rnams rab tu 'jig par bya'o// sngags ni/ oM badzra b+hai ra b+hI na ya badzra ma hA kro d+ha sho d+ha ya sho d+ha ya sarba trai d+hA tu kAn hUM phaT/ phung po'i bdud gzhom pa'i phyir rdo rje 'jigs byed du 'gyur ro// mnyam po'i rkang stabs kyis rdo rje ro langs kyi nga rgyal gyis/ lag pa gnyis kyis ro blangs nas khar za ba'i tshul bya'o// sngags ni/ oM badzra bait+ta l+ya b+hi na ya badzra ma hA kro d+ha bar dza ya bar dza ya sarba duSh+Ta hUM phaT/ gdug pa can gyi bdud bzhi za ba'i phyir rdo rje ro langs so// g.yas brkyang gi stabs kyis gshin rje gshed kyi nga rgyal gyis g.yon pa'i rdo rje khu tshur gyis rdo rje'i phur bu bzung nas bgegs kyi tshogs rnams la bkod de lags pa g.yas pa'i khu tshur gyis rdo rje tho ba bzung nas brdung bar bya'o// sngags ni/ oM badzra mung+ga rA b+hi na ya badzra ma hA kro d+ha tsur+Na ya tsur+Na ya k+Sha na ti hUM phaT/ srid pa la sogs pa'i sdug bsngal 'joms pa'i phyir rdo rje tho ba'o// mnyam po'i rkang stabs kyis mi bskyod pa'i nga rgyal gyis shar la sogs pa'i phyogs rnams su sa gnon dang mchog sbyin dang / bsam gtan dang mi 'jigs pa'i phyag rgya bzhis stong pa nyid dang mtshan ma med pa dang smon pa med pa dang / mngon par 'du mi byed pa'i rnam par thar pa bzhi bsgom par bya'o// sngags ni/ oM tsa tur mu khA d+hiSh+Tha nA b+hi na ya badzra ma hA kro d+ha a d+hi tiSh+Tha sarba bi ka oM traM hrIH aHhUM oM traM hrIH aHhUM phaT/ ye shes bzhi la sogs pa rnams la sems can thams cad nges par sbyor ba'i phyir zhal bzhi byin gyis brlab bo// slar yang zlum po'i rkang stabs kyis g.yas skor du bskor zhing bdud rtsi 'khyil ba'i rnal 'byor du lag pa g.yas pas rdo rje yongs su bskor zhing sa gzhi la rkang pa gnyis 'phang bar bya'o// sngags ni/ oM badzra a mr-i ta kuN+Da li a b+hi na ya badzra ma hA kro d+ha gr-ih+Na ban+d+ha da ha pa tsa bi d+h+waM sa ya badzra Na sarba na spo Ta ya hr-i da ya hUM phaT/ lha'i bu'i bdud gzhom pa'i phyir rdo rje 'khyil pa'o// g.yas brkyang gi stabs kyis rdo rje sgeg mo'i nga rgyal gyis rdo rje gar sngon du 'gro bas lto gnyis dang bcas pas rdo rje sgeg mo'i phyag rgyas mgo g.yon du smad par bya'o// sngags ni/ oM s+t+ri mA yA ka raN b+hi na ya badzra ma hA kro d+ha A na ya A na ya bi marta ya bi marta ya sarba k+Nin dIn naM phaT/ sems can thams cad 'khor ba'i sgyu ma la blta ba'i phyir bud med sgyu ma byed pa'o zhes pa'i tshul dgu po ni shar phyogs su gnas pa'i slob dpon gyi'o// g.yas brkyang gi stabs kyis rdo rje rgyas pa'i nga rgyal gyis lag pa g.yon na gnas pa'i rdo rje khro bo la gdug pa can thams cad nang du bsgoms te lag pa g.yas pa'i rdo rje khro bos bsnun par bya'o// sngags ni/ oM badzra s+pho Ta ni b+hi na ya badzra ma hA kro d+ha A ko Ta ya A ko Ta ya sarba b+hU tAn hUM phaT/ rgyags pa dang nga rgyal la sogs pa'i sdig pa gzhom pa'i phyir rdo rje rgyas pa'o// g.yon brkyang gi stabs kyis stobs po che'i nga rgyal gyis lag pa g.yon pa snying gar rdo rje tri shU lar byas te g.yas pa rdo rje khu tshur dbyug pa bzhin du 'phang bar bya'o// sngags ni/ oM ma hA ba lo tA kaR+Sha Na bi na ya badzra ma hA kro d+ha marda ya marda ya sarba big+h+ran hUM phaT/ nyi tshe ba'i 'dod chags 'dul ba'i phyir stobs po che 'gugs pa'o// g.yas brkyang gi stabs kyis rdo rje gnod sbyin gyi nga rgyal gyis rdo rje khu tshur gnyis bcings nas mthe'u chung gnyis mche ba'i rnam par kha'i gdong du bkod nas gdug pa can thams cad za bar bsgom par bya'o// sngags ni/ oM badzra daM Sh+Ta b+hi na ya ma badzra ma hA kro d+ha aT+TAT+Ta ha saM b+hak+Sha ya kin na dIn hUM phaT/ 'chi bdag gi bdud bza' ba'i phyir rdo rje mche ba'o// g.yon brkyang gi stabs kyis rdo rje bzhad pa'i khro bo'i nga rgyal gyis/ aT+TAT+Ta dgod pa'i tshul gyis ha yig bzhi brjod par bya'o// sngags ni/ oM badzrAT+Ta ha sa b+hi na ya badzra ma hA kro d+ha mo hA ya haHhaHhaHhaHhUM sarba kin na dIn hUM phaT/ shes rab kyi de nyid kyis khams gsum du gnas pa'i bdud gdug pa can thams cad 'bros pa'i phyir rdo rje bzhad pa'o// zlum po'i rkang stabs kyis rdo rje smra ba'i khro po'i nga rgyal gyis lag pa g.yon pa/ snying gar sdigs mdzub byas nas lag pa g.yas pa rna ba'i steng du dril bu dkrol bar bya'o// sngags ni/ oM badzra g+haN+DA ra ra Ni tA b+hi nA ya badzra ma hA kro d+ha to Sha ya to Sha ya sarba ta thA ga ta na hUM phaT/ khro bo'i byin gyi rlabs kyis lha ma yin gyi bdud la sogs pa zad par bya ba'i phyir rdo rje'i sgra'o// g.yas brkyang gi rkang stabs kyis rnon po'i khro bo'i nga rgyal gyis lag pa g.yon pa'i khu tshur gyis shugs 'dren cing lag pa g.yas pa'i rdo rje khu tshur gyis ral gri 'dren pa'o// sngags ni/ oM kha Da gA b+hi na ya badzra ma hA kro d+ha ts+tshe da ya ts+tshe da ya ts+tshin+da ts+tshin+da sarba duSh+Ta big+h+nAM bi nA ya kAn hUM phaT/ nyon mongs pa dang nye ba'i nyon mongs pa gcod pa la ral gri dang / g.yon brkyang gi stabs kyis rdo rje rgyal po'i khro bo'i nga rgyal gyis lag pa g.yas pas tri shU la'i rdo rje 'phang bar bya'o// sngags ni/ oM badzra b+hi na ya badzra ma hA kro d+ha pra marda ya pra marda ya sarba duSh+Ta de bA su ra mA nu Sh+ya Na hUM phaT/ bdud la sogs pa'i gdug pa can thams cad la rdo rje rgyal po'i stobs bstan pa'i phyir rdo rje'i tshul lo// zlum po'i rkang stabs kyis rdo rje rgyu'i khro bo'i nga rgyal gyis snying gar rdo rje khu tshur gnyis mthe'u chung gnyis lcags sgrog tu byas te mdzub mo gnyis brkyang ngo // sor mo lhag ma rnams kyis mtheb chen sba bar bya'o// 'khor lo bzhin du grol bar bya'o// sngags ni/ oM tsakrA b+hi na ya badzra ma hA kro d+ha A na ya A na ya sarba ta thA ga ta ba Sha Ta maN+Da lA na hUM phaT/ nyon mongs pa dgu bcu rtsa brgyad gcod pa'i phyir/ 'khor lo'i tshul lo zhes pa'i tshul brgyad po ni lho phyogs na gnas pa'i slob dpon gyi'o// mnyam po'i rkang stabs kyis rdo rje sa 'og gi nga rgyal gyis lag pa gnyis bcings nas gtun shing 'dzin pa'i tshul gyis brdung bar bya'o// sngags ni/ oM mu Sha lA b+hi na ya badzra ma hA kro d+ha kuT+Ta ya kuT+Ta ya sarba big+hAM bi nA ya ka dI na hUM phaT/ gdug pa thams cad brdung ba'i phyir gtun shing gi tshul lo// slar yang mnyam po'i rkang stabs kyis rdo rje tog gi khro bo'i nga rgyal gyis lag pa g.yas pa'i rdo rje khu tshur gyi gung mo dang mdzub mo bslang nas 'gying ba dang bcas par rab tu brkyang ste steng du gzung bar bya'o// sngags ni/ oM pa tA kA b+hi na ya badzra ma hA kro d+ha pre ta ya sarba pre tan hUM phaT/ phyogs thams cad du bgegs rnams bskrad pa'i phyir ba dan gyi tshul lo// g.yon brkyang gi rkang stabs kyis rdo rje zhags pa'i nga rgyal gyis lag pa gnyis rgyab sbyar nas mthe'u chung gnyis dang mdzub mo gnyis lcags sgrog tu byas te snying gar bzung ba'o// sngags ni/ oM pA shA b+hi na ya badzra ma hA kro d+ha ban+d+ha ban+d+ha sarba sa ma yA na hUM phaT/ lha la sogs pa'i gdug pa can thams cad bcing ba'i phyir zhags pa'i tshul lo// zlum po'i rkang stabs kyis rdo rje can gyi khro bo'i nga rgyal gyis thal mo yang dag par sbyar te/ pad+ma bzhin du rnam par dbye bar bya'o// sngags ni/ oM pad+mA b+hi na ya badzra ma hA kro d+ha bi kA sha ya sarba satwa puN+ya dz+nyA na saM b+hA rA pa ri sA d+hu ra ya hUM phaT/ sems can thams cad kyi chos kyi dbyings shin tu rnam par dag pa'i ye shes rtogs par bya ba'i phyir pad+ma'i tshul lo// g.yon brkyang gi rkang stabs kyis dbyug pa sngon po can gyi nga rgyal gyis lag pa g.yas pa'i rdo rje khu tshur gyis dbyug pa 'phen zhing 'dzin pa'i tshul byas nas mtshon cha 'phang bar bya'o// sngags ni/ oM daN+Da b+hi na ya badzra ma hA kro d+ha tA Da ya tA Da ya sarba sha trUn hUM phaT/ 'jig tshogs la lta ba ri'i rtse mo nyi shu mtho ba rnam par gzhom pa'i phyir dbyug pa 'dzin pa'i tshul lo// sa ga'i rkang stabs kyis rdo rje srung ba'i nga rgyal gyis lag pa g.yas pa mi 'jigs pa rab tu sbyin pa'i rnam par gzung bar bya'o/ sngags ni/ oM a b+ha ya pra dA nA bi na ya badzra ma hA kro d+ha puSh+pe sarba sa twA na hUM phaT/ sems can gyi khams thams cad mi 'jigs pas rab tu gnas par bya ba'i phyir mi 'jigs pa rab tu sbyin pa'i tshul lo// g.yas brkyang gi rkang stabs kyis rdo rje lcags kyu'i nga rgyal gyis lag pa g.yas pa'i mdzub mo lcags kyu'i rnam pa'i tshul du bya'o// sngags ni/ oM aM ku sha bi na ya badzra ma hA kro d+ha A kaR+Sha ya A kaR+Sha ya sarba bud+d+hA bo d+hi satwA na hUM phaT/ bdud thams cad kyi snying 'gugs pa'i phyir lcags kyu'i tshul lo// sa ga'i rkang stabs kyis rdo rje legs pa'i khro bo'i nga rgyal gyis lag pa g.yas pa'i sor mo rab tu brkyang ste cung zad snying gar dgug par bya'o// sngags ni/ oM pha lA b+hi na ya badzra ma hA kro d+ha pra h+lA da ya sarba ta thA ga tA na hUM phaT/ bla na med pa'i ye shes kyi 'bras bu blta ba'i phyir 'bras bu'i tshul lo// g.yas brkyang gi rkang stabs kyis rdo rje gdul dka'i khro bo'i nga rgyal gyis rdo rje khu tshur gnyis kyis mdung gi mtshon cha 'phen pa'i tshul bya'o// sngags ni/ oM kun tA b+hi na ya badzra ma hA kro d+ha mA ra ya mA ra ya sarba duSh+Ta ma rA na hUM phaT/ ma rig pa la sogs pa'i lta ba gzhom pa'i phyir mdung gi tshul lo zhes pa'i tshul dgu po ni nub phyogs na gnas pa'i slob dpon gyi'o// g.yas brkyang gi rkang stabs kyis rdo rje chags pa'i khro bo'i nga rgyal gyis lag pa g.yon pas gzhu blangs te lag pa g.yas pa rgyud bzung ste phyogs g.yon du gzung bar bya'o// sngags ni/ oM tsA bA b+hi na ya badzra ma hA kro d+ha tardza ya tardza ya sarba duSh+Ta hUM phaT/ thabs dang shes rab rnam par dag pa sems can gyis rtogs par bya ba'i phyir gzhu 'dzin pa'o// zlum po'i rkang stabs kyis rdo rje mda'i khro bo'i nga rgyal gyis lag pa g.yas pa'i mdzub mo dang gung mo gnyis kyis mda' 'dren pa'i tshul bya'o// g.yon gyi steng du gzhu 'dzin pas g.yon du bskor bar bya'o// sngags ni/ oM sha ro ta kaR+ShA na b+hi na ya badzrod ma hA kro d+ha de hi sarba satwA na hUM phaT/ bla na med pa'i ye shes 'gugs pa'i phyir mda' 'dren pa'i tshul lo// g.yon brkyang gi rkang stabs kyis rdo rje dbang du byed pa'i khro bo'i nga rgyal gyis sngon bzhin du gzhu bzung nas rlung gi shugs kyis bkug nas rlung bzhin du 'phang bar bya'o// sngags ni/ oM sha ra pra k+She pa a b+hi na ya badzra ma hA kro d+ha a nu rA ga ya a nu rA ga ya sarba saM sA ra bas+tha ta sa twAn hUM phaT/ sems can 'khor bar gnas pa thams cad dbang du bya ba'i phyir mda' 'phen pa'i tshul lo// g.yas brkyang gi rkang stabs kyis tsun+dA'i rig sngags kyi nga rgyal gyis khu tshur g.yon pa snying gar bkod nas g.yas pa'i rdo rje khu tshur gyis 'ur rdo yongs su bskor ba'i sbyor bas rab tu 'phang bar bya'o// sngags ni/ oM b+han ti pA lA b+hi na ya badzra ma hA kro d+ha b+h+ra ma ya b+h+ra ma ya b+hin+da ya b+hin+da ya sarba duSh+Ta pra duSh+Ta b+hi g+ha bi na ya kA na hUM phaT/ lha'i bgegs thams cad rab tu zhi bar bya ba'i phyir 'ur rdo'i tshul lo/ sa ga'i rkang stabs kyis rdo rje snying po'i khro bo'i nga rgyal gyis lag pa g.yon pa pang du gan rkyal du byas nas lag pa g.yon pas mchod sbyin gyi tshul bya'o// sngags ni/ oM ba ra dA b+hi na yi badzra ma hA kro d+ha ba raM dA pa ya ba raM dA pa ya sarba sid+d+hiM hUM phaT/ sems can thams cad la nad med pa la sogs pa'i mchog sbyin pa la sbyor ba'i phyir mchog sbyin gyi tshul lo// g.yon brkyang gi rkang stabs kyis rdo rje gzi brjid kyi khro bo'i nga rgyal gyis lag pa g.yon pa'i rdo rje khu tshur gyis sdigs mdzub snying gar byas te lag pa g.yon pas rdo rje gsor ba sngon du 'gro bas mdung 'phang bar bya'o// sngags ni/ oM shak+t+ya b+hi na ya badzra ma hA kro d+ha mA ra ya mA ra ya sarba na ra ka ga ti satwAn hUM phaT/ ma rig pa la sogs pa'i rten cing 'brel par 'byung ba'i yan lag bcu gnyis rab tu zhi bar bya ba'i phyir mdung gi tshul lo// slar yang g.yon brkyang gi rkang stabs kyis rta mgrin gyi nga rgyal gyis lag pa g.yon pa'i rdo rje khu tshur gyis ka na ya'i thag pa bzung nas lag pa g.yas pas ka na ya spyi bo'i steng du yongs su bskor nas rab tu 'phang bar bya'o// sngags ni/ oM ka na yA b+hi na ya badzra ma hA kro d+ha pra ma rda ya pra ma rda ya sarba duSh+Ta twAM hUM phaT/ phyogs bcu ma lus shing lus pa med pa na gnas pa'i lha gdug pa can rnams brdung ba'i phyir ka na ya'i tshul lo// sa ga'i rkang stabs kyis rin chen skar mda'i nga rgyal gyis thal mo yang dag par sbyar nas bstod pa byed pa'i phyir phyag 'tshal ba'i tshul lo// sngags ni/ oM pra Na ma b+hi na ya badzra ma hA kro d+ha pra NAm ya pra NA ma ya sarba ta thA ga tA na hUM phaT/ de bzhin gshegs pa thams cad la stod par byed pa'i phyir/ phyag 'tshal ba'i tshul lo zhes pa'i tshul brgyad ni byang phyogs na gnas pa'i slob dpon gyi'o// da ni go rims ji lta ba bzhin du 'phen pa dang / khro bo rnams kyi ming gi sku mdog brjod par bya'o// de la sangs rgyas kyi stobs zhes bya ba'i khro bo ni sku mdog dkar po hUM gi sa bon la'o// 'bar ba'i phreng ba ni sku mdog dmar po kaHyi ge sa bon las so// rnon po ni sku mdog mthing ga gaHyi ge sa bon las so// stobs po che'i sku mdog nag po baHyi ge sa bon las so// gzhan gyis mi thub pa sku mdog dkar po ts+tshaH yi ge sa bon las so// kun du 'jug pa sku mdog ser po dzaH yi ge sa bon las so/ gshin rje gshed sku mdog mthing ga dz+nyaH yi ge sa bon las so/ kI li kI la dmar po saHyi ge sa bon las so// ma hA kI li ki la sku mdog ljang gu haH yi ge sa bon las so// gang yang 'dir khro bo rnams kyi gnas dang de bzhin nyid mi mthun yang skyon med de rgyud gzhan du gsungs pa'i phyir ro// gang zhig 'phen pa'i tshul bya ba ni phral gyi sdig pa rnams dang bdud la sogs pa rnams zad par bya ba'i phyir slob dpon gtso bos 'phang bar bya'o// de la g.yas brkyang gi gar byas nas gdong g.yas su mngon par phyogs te g.yon pa'i sdigs mdzub snying gar byas te/ gzhogs g.yon pa sa la ltung bas nam mkhar bltas te lag pa g.yas pa rdo rje dang bcas pas bdud thams cad la 'phang bar bya'o// oM AHbud+d+ha ba la badzra ma hA kro d+ha Ak+She pa ya Ak+She pa ya sarba ma rA na hUM phaT/ 'di ni sangs rgyas kyi stobs zhes bya ba'i kun du spyod pa'o// pad kor sngon du 'gro bas gar byas te rdo rje blangs nas g.yon pa'i sdigs mdzub kyis bsdigs shing lag pa g.yas pa rdo rje dang bcas pas dbyug pa'i phyag rgyas 'phang bar bya zhing rkang pa mnyam du gnas nas 'gying ba dang bcas pa'i rdo rje'i rkang stabs kyis mtho phyed dang gsum du rkang pa g.yas pa 'phang bar bya'o// g.yon pa brtan pa byas nas rkang pa dag kyang gshog pa bzhin du gnas te/ de nas pus mo g.yas pa bskum ste dbyug pa'i phyag rgyas 'phang bar bya ste/ sdigs mdzub g.yon gyis bsdigs shing lto g.yon gyi char dmad par bya'o// mig g.yon pa btsums nas gdong bskor zhing dkyil 'khor la bltas te khro gnyer bsdu ba la sogs pa ni kun nas g.yo ba'i kun du bskyed pa'o// dku g.yas kyi char bsdu'o// sngags ni/ oM AHhUM laM a he a he gra sa gra sa kA rA la ba da na ma hA kro d+ha sho d+ha ya sho d+ha ya hUM gaH/ de nyid bzhin du rdo rje bslangs nas rkang pa mnyam du gnas te rkang pa g.yon pa phyed dang bcas pa'i mtho gsum du rab tu brkyang ste gzhag par bya ba nas rkang pa dag zur gsum du bya'o// mdun du lag pa brdab par byas nas dbyug pa'i phyag rgya bslangs te 'phang bar bya'o// sdigs mdzub g.yon pa nu ma la dgod par bya'o// gdan sna tshogs pa zhes pa'i kun du spyod pa'o// dku g.yon gyi char bsdu'o// sngags ni/ oM aHhUM laM a he a he gra sa gra sa kA ra la ba da na ma hA kro d+ha trA sha ya trA sha ya sarba duSh+Ta big+h+na ma rAn hUM gaH/ de bzhin du rdo rje bslangs nas dbyug pa'i phyag rgya 'phangs te mig g.yas pa btsums te g.yon pa nu ma'i bar du sdigs mdzub la blta bar bya'o// g.yon pa rdo rje rkang stabs byas la pus mo g.yas pa bskum ste khro bo dang bcas pa'i rkang pa 'phang bar bya'o// rgod pa dang bcas pas g.yon pa 'khor lo bzhin du bskor bar bya'o// slar yang rkang pa bskum nas g.yon brkyang phyed par rgod cing rkang pa dag bstan pas gshog pa bzhin du gnas par bya'o// kun nas g.yo ma zhes bya ba'i kun du spyod pa'o// rdo rje gar gyi sbyor bas dku g.yas kyi char bsdu'o// oM AHhUM laM a hi a hi gra sa gra sa kA ra la pa da na ma hA kro d+ha k+Sho b+ha ya k+Sho b+ha ya hUM tsaH/ de bzhin du rdo rje bslang bar byas te rkang pa mnyam du gnas nas dbyug pa'i phyag rgya 'phang bar bya'o// nu ma'i sdigs mdzub la mig g.yon pas blta bar bya'o// pus mo g.yon pa bskum ste g.yas pa rdo rje'i rkang stabs byas nas g.yon du 'phang zhing de nyid dang bcas pa g.yas pas bskor bar bya'o// de nas bzhag nas ltung ba'i rkang pa bskum nas gnas pas zur gsum byas te g.yas pa gshog pa ltar gnas shing byas nas g.yas brkyang du dgod par bya ba ni rnam par rmongs pa zhes bya ba'i kun du bskyod pa'o// gar byas nas dku g.yon gyi phyogs su bsdu'o// oM AHhUM laM a hi a hi gra sa gra sa ka rA la ba da na ma hA kro d+ha bi mo ha ya bi mo ha ya sarba duSh+Ta big+h+nan hUM ts+tshaH/ 'di nyid la rkang pa g.yon pas yongs su bskor zhing slar yang mdun du lag pa brdab par bya'o// slar yang khyad par can du 'phang bar bya ste myur ba zhes bya ba'i kun du bskyod pa'o/ oM AHhUM laM a ha a ha gra sa gra sa ka rA la ba da na ma hA kro d+ha gar+dz+ha gar+dz+ha hUM dzaH gar byas nas dku g.yon gyi phyogs su bsdu ba'o/ rnam par rmongs pa'i kun du bskyod pa de nyid rnam par bzlog nas kun du bskyod cing // 'on kyang gdong du dril bu rab tu brkyang nas dkrol ba'i rnam pas lce la bkod nas 'khor lo bzhin bskor bar bya'o// oM AHhUM laM a he a he gra sa gra sa ka rA la ba da na ma hA kro d+ha hriHSh+TAHhUM dz+nyAHde bzhin du rdo rje bslangs nas mtho gang tsam gyi bar du rkang pa gnyis byas nas zur gsum du bya'o// pus mo g.yas pa cung zad bskum nas pus mo g.yon pa dmad par bya'o// nu ma dang lte g.yon gyi cha yang dmad par bya'o// sdigs mdzub nu mar byas nas dpung pa'i dbyug pa 'phangs shing rkang pa'i bar du dbyug pa la bltas nas ltung zhing gdong bskor ba ni/ ki li ki la zhes bya ba'i gdong bskyod pa'o// dku g.yas kyi char bsdu'o// oM AHhUM laM a haM gra sa gra sa ka rA la ba da na ma hA kro d+ha g+hA ta ya g+hA ta ya sarba kle shAn hUM saH/ ki li ki li'i kun du bskyod pa de bzhin du ki li ki la chen po'i yin te/ gang gi tshe dbyug pa gnas pa la blta ba na rang gi 'phrag pa g.yas phyogs dang rang gi rgyab tu khyer bar bya'o// mig g.yon pa btsums nas khro bas rkang pa 'phang bar bya'o// sngon ma bzhin du bsdu bar bya'o/ oM AHhUM laM a ha a ha gra sa gra sa ka rA la ba da na ma hA kro d+ha A be sha ya sarba trai d+hA tu ka bas+thi tA na sa twAn hUM aH kun du bskyod pa 'di rnams go rims ji lta ba bzhin du dbus dang shar la sogs pa'i phyogs rnams su dang / dbang ldan la sogs pa'i mtshams rnams su bya'o// so so'i dbus su gnas nas gdan rnams bya'o// de la rdo rje skyil mo krung gis rnam par snang mdzad la sogs pa'i phyag rgya bcing bar bya ste/ byin pa g.yon pa rkang pa g.yas pa'i brla'i dbus su rnam par bkod nas de'i steng du rkang pa g.yas pa dgod par bya'o// rdo rje skyil mo krung ngo // sngags ni/ oM badzra par yaM ka badzra ma hA kro d+ha nA sha ya sarba big+hanA hUM phaT/ oM bo d+h+ya gri mu drA b+hi na ya badzra ma hA kro d+ha sarba sa ma d+hI ba laM pA ri pU ra ya pU ra ya hUM phaT/ oM badzra sA na b+hi na ya badzra ma hA kro d+ha marda ya marda ya sarba big+h+nan hUM phaT/ oM bAr d+ha b+hi na ya badzra ma hA kro d+ha ba raM dA pa ya ba raM dA pa ya sarba sid+d+haM ku ru hUM phaT/ oM d+h+ya nA bIn ya badzra ma hI kro d+ha s+thi ra ya s+thi ra ya sarba tsit+taM si hUM phaT/ oM a b+hi ya pra dA nA bi na ya badzra ma hA kro d+ha sha ma ya sha ma ya tir+ya ga ma nu Sh+ya dI na hUM phaT/ pad+ma'i gdan gyi sgeg mo la sogs pa brgyad kyi phyag rgya bcing bar bya'o// byin pa g.yas pas byin pa g.yon pa mnan par byas nas pus mo gnyis dmad par byas pa ni pad+ma'i gdan no// oM pad+mA sa na badzra ma hA kro d+ha bi d+ha ma ya bi d+ha ma ya sarba shA trUn hUM phaT/ oM badzra lA s+yA b+hin ya badzra ma hA kro d+ha sarba ta thA ga ta dA na pA ra mi tAn niSh+pA da ya niSh+pA da ya hUM phaT/ oM badzra mA lA b+hin ya badzra ma hA kro d+ha sarba ta thA ga ta shI la pA ra mi tAn niSh+pA da ya niSh+pA da ya hUM phaT/ oM badzra g+hi tA b+hIn ya badzra ma hA kro d+ha sarba ta thA ga ta k+Shu na ti pa ra mi tAM niSh+pA da ya niSh+pA da ya hUM phaT/ oMbadzra nr-i d+yA b+hin ya badzra ma hA kro d+ha sarba ta thA ga ta bIr+ya pAr mi tAn niSh+pA da ya niSh+pA da ya hUM phaT/ oM badzra d+hU pa b+hin ya badzra ma hA kro d+ha sarba ta thA ga ta d+h+yAn pA ra mi tAn niSh+pA da ya niSh+pA da ya hUM phaT/ oM badzra puSh+pA b+hin ya badzra ma hA kro d+ha sarba ta thA ga ta pra dz+nyA pA ra mi tA ni Sh+pA da yi ni Sh+pA da ya hUM phaT/ oM badzra dIpA b+hi na ya badzra ma hA kro d+ha sarba ta thA ga ta pA ni d+hi pA ra mi tA na ni Sh+pA da ya ni Sh+pA da ya hUM phaT/ oM badzra g+haM n+d+ha b+hi na ya badzra ma hA kro d+ha sarba ta thA ga ta u pa ya pA ra mi tAM niSh+pA da ya ni Sh+pI da ya hUM phaT/ sems dpa'i skyil krung gis rdo rje sems dpa' la sogs pa bcu drug gi phyag rgya bcing bar bya'o// brla g.yon pa'i dbus su rkang pa g.yas pa bkod nas rkang pa g.yon pa de'i 'og tu gzhag pa ni sems dpa'i skyil krung ngo // sngags ni/ oM satwa pa r+yaM ka badzra ma hA kro d+ha ta rdza ya tardza ya sarba ma ho ra gI dIn hUM phaT/ oM badzra satwA b+hi na ya badzra ma hA kro d+ha sarba ta thA ga ta bo d+hi tsit+ta ut+pA da ya ut+pA da ya hUM phaT/ oM badzra rA dzA b+hin ya badzra ma hA kro d+ha sarba ta thA ga ta nA kaR+Sha ya A kaR+Sha ya hUM phaT/ oM badzra rA gA b+hi na ya badzra ma hA kro d+ha sarba ta thA ga ta nA nu rA ga ya a nu rA ga ya hUM phaT/ oM badzra sA d+h+wa b+hi na ya badzra ma hA kro d+ha sarba ta thA ga ta na to Sha ya to Sha ya hUM phaT/ oM badzra rat+na b+hi na ya badzra ma hA kro d+ha sarba ta thA ga ta nA b+hi She ka ya ya hUM phaT/ oM badzra te dzo b+he na ya badzra ma hA kro d+ha sarba ta thA ga ta nA ba b+ha Sha ya a ba b+ha Sha ya hUM phaT/ oM badzra ke two b+haM na ya badzra ma hA kro d+ha sarba twAM dA ya ba ra mi ta ya ni yo dza ya ni yo dza ya hUM phaT/ oM badzra hA sA b+hi na ya badzra ma hA kro d+ha sarba ta thA ga tA na sa ma tAta b+hu ta pri ti yaM ni yo dza ya hUM phaT/ oM badzra d+harmA b+hI na ya badzra ma hA kro d+ha sarba ta thA ga ta bi shod+ha sa ma d+hi niSh+pA da ya niSh+pA da ya hUM phaT/ oM badzra tIk+Sh+Na b+hi na ya badzra ma hA kro d+ha sarba kle sho pa kle shats+tshe da ya ts+tshe da ya hUM phaT/ oM badzra he twA b+hi ya badzra ma hA kro d+ha sarba ta thA ga tA nam hA maN+Da lo pra be sha ya bra be sha ya hUM phaT/ oM badzra b+hA ShA b+hi na ya ma hA kro d+hA sarba ta thA ga ta niSh+p+ra sany+tsa d+haM ma ta yAM ni yo dza ni yo dza ni hUM phaT/ oM badzra kar+m+ma b+hi na ya badzra ma hA kro d+ha A be shA na ba she Sha sarba ta thA ga tA na pU dza ya hUM phaT/ oM badzra rak+Sha b+hI na ya badzra ma hU kro d+ha ya sarba kle sha pa kle sho ba ya b+h+yo rak+Sha rak+Sha hUM phaT/ oM badzra yak+Sha b+hi na ya badzra ma hA kro d+ha sarba ta thA ga ta sarba rak+ShaM pa ri pa la ya pa ri pa la ya phaT/ oM sarba san d+h+ya b+hi na ya badzra mi hA kro d+ha sarba ta thA ga ta kA ya bAk+ta na pU dza ya pU dza ya pU dza ya hUM phaT/ oM badzra rak+Sha b+hin ya badzra ma hA kro d+ha sarba kle sha pa sho pa b+ha ya b+h+yo rak+Sha rak+Sha hUM phaT/ oM badzra yak+ShA b+hi na ya badzra ma hA kro d+hA sarba ta thA ga ta sarba rak+Sha pa ri pa la ya hUM phaT/ oM san b+h+yA b+hin ya badzra ma hA kro d+ha sarba ta thA ga ta kA ya wAka tsit+ta ki ka ra naM ku ru ku ru hUM phaT/ bzang po'i gdan gyis byams pa la sogs pa bcu drug gi phyag rgya bcing bar bya'o// rkang pa gnyis drang por gdan mthon po la gnas nas gzung bar bya'o// 'di ni bzang po'i gdan no// oM b+ha drA sa ni badzra ma hA kro d+ha su Sha pa ya sarba sa twAn hUM phaT/ oM mai tre yA b+hi na ya badzra ma hA kro d+hA mai trI pa laM bar+d+ha ya bar+d+ha ya hUM phaT/ oM a mo g+hA daR+Sha a b+hi na ya badzra ma hA kro d+ha sarba satwA nAM sarba kle sha ka Thi n+yaM bi Sha ma ya bi Sha ma ya hUM phaT/ oM sarba pA paM dza hA b+hi na ya badzra ma hA kro d+ha sa ma s+t+wa pA paM bi sho d+ha ya bi sho d+ha ya hUM phaT/ oM sarba sho ka ta mo nir g+hA ta na badzra ma hA kro d+ha sarba sho Sha pa ri de ba nA ni duH khaM nir g+hA ta ya nir g+hA ta ya hUM phaT/ oM gaM d+ha ha s+t+ya b+hi na ya badzra ma hA kro d+ha sarba dz+nyA na ma daM A na ya A na ya hUM phaT/ oM shU raM ga mA b+hi na ya badzra ma hA kro d+ha sarba dz+nyA na ts+tshe da ya ts+tshe da ya hUM phaT/ oM ga ga na gaM dzA b+hi na ya badzra ma hA kro d+ha tsin+ta ma Ni b+ha dra g+ha Da di kaM pra baR+Sha ya pra baR+Sha ya hUM phaT/ oM dz+nyA na ke twa b+hi na ya badzra ma hA kro d+ha a na b+ha Sha dz+nyA na badzra uts+tshas ya hUM phaT/ oM a mr-i ta pra b+hA b+hi na ya badzra ma hA kro d+ha a nan ta dz+nyA na ra smin a ba b+hA sa ya a ba b+hA sa ya hUM phaT/ oM tsan+d+ra bra b+hA b+hi na ya badzra ma hA kro d+ha sarba dz+nyA na an+ta ka raM bi d+h+waM sa ya hUM phaT/ oM b+ha dra pA lA b+hI na ya badzra ma hA kro d+ha sarba saM pata t+ya b+hi She kaM dA pa ya dA pa ya hUM phaT/ oM dzA li ni pra b+hA b+hi na ya badzra ma hA kro d+hA sarba kle sho pa kle sho pa dza laM pra b+hA dza ya pra b+hA dza ya pra dza dza ya hUM phaT/ oM badzra gardza b+hin ya badzra ma hA kro d+hA sarba kle sho pa kle sho pa bi s+phoT ya bi s+phoT ya hUM phaT/ oM ak+Sha ya ma t+ya b+hin ya badzra ma hA kro d+ha pa ra ma pra b+hak+Sha ya dz+nyA naM pra kA sha ya kA sha ya hUM phaT/ oM pra ti b+hA na kU Ta b+hin ya badzra ma hA kro d+ha a nan+ta bi tsi tra d+harma tAM pra ti b+ha sha ya pra ti b+ha sha ya hUM phaT/ oM sa man+ta b+ha drA b+hin ya badzra ma hA kro d+hA sarbo ta nA ma ma hA pra ga b+ha ra ka l+yAM NaM sra prA pa ya hUM phaT/ dpa' bo'i gdan gyi rdo rje lcags kyu ma la sogs pa khro bo chen po bzhi'i phyag rgya bcing bar bya'o// rkang pa g.yon pa'i skyil krung phyed pa bcings nas de dang nye ba'i bar g.yas pa'i pus mo drang por dgod par bya ba ni dpa' bo'i gdan no// yang na g.yon skyil krung phyed par byas nas de'i steng du g.yas pa ltung zhing dgod par bya ba ni dpa' bo'i gdan no// rkang pa g.yas pa brla g.yon pa'i rtsa ba ru gan rkyal du dgod par bya ba ni dpa' bo'i gdan no zhes pa ni kha cig go// sngags ni/ oM bI rA sa na badzra ma hA kro d+hA sarba sa twA nAM trA sa ya trA sa ya sarba du Sh+TA na hUM phaT/ oM badzra aM ku shA b+hi na ya badzra ma hA kro d+ha po d+hi tsit+ta aM ku sha na ma hA kro d+ha pu re sarba satwA na A kaR+Sha ya A hUM phaT/ oM badzra pA shA b+hi na ya badzra ma hA kro d+ha sarba sa twA na da na sha pA ri mi tA yaM pra be sha ya pra be sha ya hUM phaT/ oM badzra s+pho Ta b+hi na ya badzra ma hA kro d+hA sarba ta thA ga ta nAM a n+yi ya na pri ha tsit+taM s+pho Ta ya s+phoT ya hUM phaT/ oM badzra A be shA b+hi na ya badzra ma hA kro d+hA sarba d+harma na ga ra pA la ne ni yo dza ya yo dza ya hUM phaT/ 'di rnams sngon du gong du bshad pa'i rang rang gi phyag rgya rnams kyis bya'o// tsog pu'i gdan gyis pho nya dang pho nya mo dang bran mo bcu drug gi phyag rgya bcing bar bya'o// rkang pa gnyis mtho gang tsam gyi bar du gdan la rnam par bkod nas tsog pus gdan la gnas par bya'o// oM u ka Tu kA sa na badzra ma hA kro d+hA u ta ka T+ya kA sa ya kA sa ya sarba ma rAn hUM phaT/ oM badzra mu Sha la ma hA du tA kuT+Ta kuT+Ta sarba duSh+TAM hUM phaT/ oM badzra ni la ma hA dU ta be ga na ya A na ya sarba du Sh+TA na hUM phaT/ oM badzra ni la ma hA dU ta dz+wa la ya dz+wa la ya sarba b+ha smi ku ru sarba du Sh+DA na hUM phaT/ oM badzra bai ra ba ma hA dU ta b+ha k+Sha b+ha k+Sha sarba du Sh+TA na hUM phaT/ rdo rje klung gi mthe bong g.yon pa gnas pa la me tog 'ching ba rab tu sbyor bas so// rdo rje 'jigs byed kyi g.yas pas don ster ba dang ral gri'i phyag rgya'i rtse mor khu tshur son pa'o// rdo rje gtun shing gi g.yas kyi rtse mor de bzhin du gtun shing rab tu brkyang ste lag pa g.yon pa yang de bzhin no// rdo rje me'i g.yas kyi 'bar ba ston cing rdo rje lu tshur rab tu 'dar bar bya'o// pho nya'i rang gi dam tshig ni las kyi phyag rgya'o/ gtun shing gis gdug pa 'joms pa'i phyir dar skud kyi rang bzhin no// 'bar ba'i rtse mos gdug pa can rnams 'dul pa ste gnod sbyin mo dang gza' rnams nyams par byed pa'o// phyag rgya rnam par dag pa'o// oM badzra dU ti a na ya sarba maN+DalaM pra be sha ya ban+d+ha ya sarba karmA Ni ku ru shI g+h+raM la g+hu tra sa ya mA ra ya ro Sha Na badzra kha T+wAM ga d+hA ri Ni hUM phaT/ oM badzra badzri Ni g+hu g+hu g+hu g+hu sha b+he na mA ra ya mA ra ya bi ki rA bi d+hAM sa ya badzra pa Da d+ha ri Ni hUM phaT/ oM badzra dz+wa le dz+wa la ya da ha da ha b+ha smi ku ru hUM phaT/ oM badzra ba ka Te daM Sh+TA ka rA la b+hI Sha Na bkre shI g+h+raM gr-i h+Na a be sha ya b+ha Sha ru d+hi raM bri ba ma hA ya k+Shi Ni badzra pA sha d+ha ri Ni hUM phaT/ dpung ba bskum nas rdo rjes rlung nas rgyab kyis yongs su bskor te 'bar ba'i me stag 'phro bas rnam par 'joms pa khar gnas pa ni/ pho nya mo'i rang gi dam tshig gi phyag rgya'o// oM badzra bA rA ha tse Ta A kaR+Sha ya A kaR+Sha ya sarba ta thA ga tA nAn hUM phaT/ oM badzra ka la ma hA tse Ta sarba du Sh+Ta sa twA nAM ma hA smr-i t+yuM sa mu ta pA da ya sa muta pA da ya hUM phaT/ oM badzra bi nA ya ka ma hA tse Ta nir b+hi g+h+nAM ku ru hUM phaT/ oM na gA badzra ma hA tse Ta a na ya sarba d+ha na d+h+ya n+ya su bar+Na ma Ni muk+ta laM kA ra dI ni sarbo ba kA ra NA ni badzra d+ha ra sa ma ya ma nu sma ra A ka D+D+h+ya gr-ih+Na ban+d+ha ha ra ha ra sarba sha trUM NaM pra Na ma hA tse Ta hUM phaT/ khengs pa dang bcas pas gdong gi mche ba'i mdun du dbyug pa gdab cing rab tu lhung bar bya'o// dpung pa bskum nas tshig gis g.yon dang g.yas su 'dir 'phrog pa'o zhes so// dkyil 'khor gyi rtog pa thams cad la g.yon du rdo rje bzung bas so// bran gyi rang gi las kyi dam tshig gi phyag rgya'o// rdo rje'i mche bas za bar byed pa dang gsod par byed pa dang bgegs dang bgegs kyi tshogs thams cad gri gug gis 'phrog par byed pas thams cad 'phrog pa zhes pa ni/ bran gyi phyag rgya rnam par dag pa'o// oM badzra mu khi A na ya badzra daM Sh+TA b+hA ya na ke ka pA la ni pA si ni kha na kha na khA hi khA hi badzra mu kheHpra be sha ya s+phoT ya mar ma Ni sarba duSh+Ta badzra pA Ni ni si haM d+ha ri Ni hUM phaT/ oM badzra ka li ma hA rU pi Ni ma nu Sh+ya mAM sa ru d+hi ra pri ye/ e h+ye hi gr-i h+Na gr-ih+Na b+ha k+Sha ya b+ha k+Sha ya badzra DA ki n+ya badzra sa ka le sarba de ba na mA hri b+hu Te ha ra ha ra pra NAM a mu ka s+ya ka pA la mA lA laM kra ta sarba kA d+h+ya kiny+tsa t+ta ya si badzra kha T+wAM ga pre ta mA nu Sh+ya sha rI re shI g+h+ra ma be sha ya ban+d+ha ya ma ra ya badzra rA k+Sha si hUM hUM hUM hUM phaT/ oM badzra pU ta na ma nu Sh+ya mAM sa ba sa ru d+hi ra mu dra pu ru Sha sh+le sha ma siM ha na ke to gar+b+h+ya ha ri Ni pA hi shI g+h+raM mi da ma s+ya ku ru badzra sho d+ha ni ka pA la d+ha ri Ni sarba karmA Ni me ku ru hUM phaT/ oM badzra ma hA ka re gra sa gra sa shI g+h+raM shI g+h+raM pra be sha ya pA ta laM b+hak+Sha ya badzra ma ka ra d+ha ra Ni hUM phaT/ mtha' gnyis su rab tu bzhugs te kha yis btsir zhing dpung pa bsdams nas rab tu ltung bar byed cing lhan cig tu 'phrog par byed pa de nyid do// bran mo rang gi dam tshig gi las kyi phyag rgya'o// rol pa'i gdan gyi 'jig rten skyong ba'i phyag rgya bcing bar bya'o// rkang pa g.yas pa sems dpa'i skyil mo krung gis bkod nas g.yon 'gying ba dang bcas pas rab tu brkyang bar bya'o// rol pa'i gdan no// sngags ni/ oM a lI Ta pA dA badzra ma hA kro d+ha A be sha ya A be sha ya sarba ma rA na hUM phaT/ g.yon pa'i khu tshur rked par bzhag nas khu tshur g.yas pa'i mdzub mo dang gung mo'i tshigs gsum pa bkug ste mdzub mo mig gi rnam par dpral ba'i logs su gzung bar bya'o// 'di ni dbang po'i las kyi phyag rgya'o// sngags ni/ oM badzra hUM/ de nyid bzhin du g.yon pa byas nas lag pa g.yas pa rab tu brkyang ste mdzub mo dang mthe bong bskam par byas te/ lhag ma rtse gsum gyi rnam par snying gar bzung ba ni me'i las kyi phyag rgya'o/ oM badzra dz+wa le hUM/ de nyid du lag pa g.yon pa dang g.yas pas dbyug pa 'dzin pa'i tshul du byas pa ni gshin rje'i las kyi phyag rgya'o// oM badzra mA ra ni hUM/ de bzhin du lag pa g.yon pa dang g.yas pas ral gri'i tshul du byas pa ni bden bral gyi'o// oM badzra mu sha la gra he hUM/ lag pa g.yon pa snying gar byas nas mthe bo dang mthe chung rab tu brkyang ste sbrul gyi rnam par gzung bar byas te/ de'i steng du lag pa g.yas pa rab tu brkyang ste gdengs ka'i rnam par gzung bar bya'o// 'di ni chu bdag gi'o// oM badzra ha ri Ni hUM/ g.yon pa sdigs mdzub bkod pa bskyed par byas nas lag pa g.yas pa'i khu tshur gyi mdzub mo dang gung mo ba dan gyi rnam par bya'o// 'di ni rlung gi'o// oM badzra pa De hUM/ lag pa g.yon pa dang g.yas pa dag gi sa na ku li dang pI dza pU ra ka'i tshul du bya'o// 'di ni lus ngan po'i yin no// oM badzrA gra hUM/ khu tshur g.yon pa rked par bzhag nas lag pa g.yas pa rab tu brkyang ste mthe'u chung dang mthe bo dag rtse mo yang dag par sbyar te/ lhag ma rab tu brkyang nas rtse gsum gyi rnam par gzung bar bya'o// 'di ni dbang ldan gyi las kyi phyag rgya'o// sngags ni// oM badzra shU lA gre swA hA/ lag pa g.yas pa'i khu tshur gyi sdigs mdzub bsgrengs nas snying gar gzung bar bya'o// lag pa g.yon pa rab tu brkyang nas steng g.yogs par bya'o// 'di ni nyi ma'i las kyi phyag rgya'o// sngags ni/ oM dz+wa lA badzre hUM swA hA/ de las bzlog pa ni zla ba'i'o// sngags ni/ oM badzra sau me hUM swA hA/ lag pa g.yon pa pang du rab tu brkyang nas spyi blugs kyi tshul du byas te/ lag pa g.yas pa bgrang phreng gi tshul du byas pa ni tshangs pa'i las kyi phyag rgya'o// oM badzra daN+Da kaSh+Tha ka hUM/ bden bral gyi thags bzangs ris kyi yang ngo // oM a su re b+h+yaHswA hA/ lag pa gnyis kyis thugs kar bum pa gzung ba ni sa'i'o// sngags ni/ oM a d+ho pr-i th+wI de bye swA hA/ khu tshur g.yon rked par bkod nas mthe bong dang mthe chung mgo bo dang mjug ma'i rnam par byas te lag pa g.yas pa gdengs ka'i rnam par gzung bar bya'o// 'di ni 'og gi klu'i las kyi phyag rgya'o// oM nA ge b+h+yaHswA hA/ de rnams kyi de bzhin du gdan gyi rdo rje khu tshur dag mdun du blta ba las so// oM a b+hi mu kha badzra ma hA kro d+ha A be sha ya A be sha ya sarba sa twA na hUM phaT/ rgyab tu blta ba ni gdong phyir phyogs pa las so// sngags ni/ oM pA raM mu kha badzra ma hA kro d+ha pa rA mu kha ya mu kha ya sarba big+h+nA na hUM phaT/ de nas bgegs med pa'i phyir gsang ba'i dkyil 'khor dgug par bya ste/ phyag rgya 'di dag bcas pas/ oM maN+Dal hUM dzaHzhes pas rdo rje khu tshur gnyis kyi mdzub mo dang mthe bo'i rdo rjes dkyil 'khor thams cad gdan 'dren pa'i phyag rgya'o// rdo rje 'khor lo phyag rgya'i phyir yang byin gyis brlab par bya'o// oM ma hA badzra tsakre a d+hi tiSh+Tha swa sid+d+h+ya hUM/ zhes 'dis sngon du gsungs pa'i rdo rje rgyu'i las kyi phyag rgya de nyid kyi phyag rgya 'dis so// de nas seng ldeng gi rdo rje phur bu rnams shin tu mkhregs pa'i shing gi rang bzhin rnams ma rul pa'i rang bzhin rnams kyang srid du sor bco brgyad dam sor bcu gnyis sam sor brgyad pa rnams go rims ji lta ba bzhin du sboms su sor mo drug dang bzhi dang phyed dang bcas pa'i sor gnyis pa'i phur bu bzhi dkyil 'khor gyi phyi'i mtshams bzhi la phur bus gdab par bya ste/ oM badzra kI la ya sarba big+h+nAM ban+d+ha hUM/ zhes pa 'dis snying po brgya rtsa brgyad yongs su bzlas nas/ de rnams sgrub pa po phyi ma la gtad par bya ste sgrub pa po gcig gi phyogs la'o// sgrub pa po phyi ma bzhi'i phyogs la go rims ji lta ba bzhin du re re gtad par bya'o// 'di lta lte/ oM g+ha g+ha g+hA ta ya g+hA ta ya sarba duSh+TAM phaT/ kI la ya kI la ya sarba pA paM phaT/ oM badzra bi dza ya ma hA kro d+ha badzra d+ha ra A dz+nyA pa ya ti swA hA/ zhes pas shar sgo'i slob dpon gyis dbang ldan du phur bus gdab par bya ste lag pa g.yon pa'i khu tshur gyis lte ba man chad rtse mo'i rnam pa de'i steng khro bo'i gzugs mi bskyod pa'i rang bzhin du phur bu bsam par bya'o// lag pa g.yas pas rdo rje'i tho ba rtse mo gsum pas brdung bar bya'o// oM badzra mung+ga ra A ko Ta ya hUM zhes pas so// de nas lho'i sgo'i slob dpon gyis/ oM g+ha g+ha g+hA ta ya g+hA ta ya sarba duSh+TAM phaT/ kI la ya kI la ya sarba pA paM phaT/ oM me g+hA nA badzra ma hA kro d+ha badzra d+ha ra A dz+nyA pa ya ti swA hA/ zhes brjod par bya'o// rin chen 'byung ldan gyi rang bzhin du phur bu bsam par byas nas/ me'i phung po brdung bar bya ste/ lhag ma rnams ni sngon ma bzhin no// de nas nub kyi sgo'i slob dpon gyis/ oM g+ha g+ha g+hA ta ya g+hA ta ya sarba duSh+TAM phaT/ kA la ya kI la ya sarba pA paM phaT/ oM ma ho da ra badzra ma hA kro d+ha badzra d+ha ra A dz+nyA pa ya ti swA hA/ zhes brjod nas 'od dpag med kyi rang bzhin gyi khro bo'i skur bsams nas bden bral gyi phur bu brdung bar bya ste lhag ma ni sngon ma bzhin no// de nas byang sgo'i slob dpon gyis/ oM g+ha g+ha g+hA ta ya g+hA ta ya sarba du Sh+TAM phaT/ kI la ya kI la ya sarba pA paM phaT/ oM dza ya badzra ma hA kro d+ha badzra d+har A dz+nyA pa ya ti swA hA/ zhes brjod nas don yod grub pa'i rang bzhin gyi khro bo'i skur phur bu bsams nas rlung du phur bu brdung bar bya'o// de nas 'khor lo'i dbang phyug gis sngon ma bzhin du 'gying ba dang bcas pas rdo rje'i rkang stabs kyis gar byas nas gdong mngon du phyogs pas rdo rje'i khu tshur gnyis bcings nas rked pa'i phyogs su bzhag ste/ dbang ldan gyi phyogs nas brtsams nas g.yas skor gyis phur bu brdung bar bya ste/ phur bu lhar bsgoms pa de nyid kyis phyogs brgyad rnams su bya'o// sngags ni/ oM badzra kI la ya kI la ya sarba bi g+hAM hUM phaT/ brdung ba 'di yang sngon ma bzhin du'o// de la mtshams rnams su rnam par rgyal ba la sogs pa'o// phyogs rnams su go rims bzhin du gshin rje gshed ni 'jig rten gsum rab tu bsgrub pas/ dpa' bo rnam par gnon pas rdo rje khro bo chen po'i skur bsam par bya'o// yang na phyag rgya 'dis phur bus gdab par bya'o// de nas rdo rje khu tshur bcings nas gung mo'i rtse mo dang mdzub mo dag bskum nas mthe bo steng du dgod par bya'o zhes so// de rnams su yang phur bu rnams la gdugs dang nyer spyod lnga dang gtor ma 'bul bas kyang mchod par bya'o// de bzhin du phur bu rnams brdung ba na bgegs kyi tshogs rnams bde ba chen pos de nyid dang ro gcig par rnam par bsam par bya'o// bgegs lhag ma rnams kyang ring du 'bros par byed do// de nyid kyi steng dang 'og dang phred du khor yug chen po'i mthar thug par 'gro ba rnams la thams cad du bgegs rnams grol bar mos par bya'o// de nas bgegs med pa'i sa gzhi 'od zer 'bar ba'i rnam par bltas nas phur bu las phyi rol du rdo rje'i gur 'od zer dang bcas pa'o// de nas phyi rol du rdo rjer ba'i 'od zer dang bcas pa bltas nas/ de las phyi rol du phyogs bcing ba ni dbang chen gyi dkyil 'khor kha dog ser po gru bzhi po de las mtshams bcing bar bya ste/ me'i dkyil 'khor yang gru gsum kha dog dmar po bsgom par bya'o// sngon du gsungs pa'i sngags dang phyag rgya dag gis byin gyis brlab par bya'o zhes pa ni go rims kyi cho ga'o// de'i rjes la baM yig las byung ba'i lha mo bsgom par bya ste/ lag pa g.yas pa la zla ba la hUM gi yi ge lan gsum rnam par bsams te sor mo'i rtse mos lan gsum bsnun nas de'i sgra dang hUM yig gi 'od zer gyis yang dag par bskul ba las byung ba'i ye shes sems dpa'i sku sa'i lha mo dang lhan cig gcig tu gyur pa sku mdog ser mo zhi zhing na bza' dkar po bsnams pa/ sna tshogs pa'i rgyan gyis brgyan pa phyag g.yas pa dang g.yon gnyis kyis gser gyi bum pa bzang po bsnams pa/ zhal gcig ma 'dod pa'i rgyal po'i phyag rgya la phyi rol du mdun du bzhugs pa la mchod yon la sogs pa sngon du 'gro bas yang dag par mchod nas de ma thag tu/ oM e h+ye hi ma hA de bi pr-i thI lo ka mA ta ra sarba rat+na sa pU Ne di bya laM kA ra b+hu Shi ta ma hA nu su ra ni ra nA di te badzra satwa pra pU dzi te/ i daM gaM gra hI twA maN+Dal karma su sA d+ha ya hrIHhi haM swA hA/ zhes lan gsum brjod cing 'bab pa sngon du 'gro ba'i mi bskyod pa'i phyag rgyas sa la reg nas bslang bar bya'o// skyob pa sangs rgyas thams cad kyi// spyod pa'i tshul dang khyad par dang / sa dang pha rol phyin rnams la// lha mo khyod ni dpang du gyur// skyob pa shAkya seng ge yis// ji ltar bdud kyi dpung 'joms ltar// sems can kun gyi don gyi phyir// de bzhin bdud dpung gzhom par bgyi// dngos grub kun la rab 'jug phyir// dkyil 'khor bdag gis bri bar bya// zhes pa'i tshigs su bcad pa lan gsum brjod nas sa'i lha mo lhag par gnas par bya'o// des kyang de bzhin du gyis shig ces gsungs nas de la de bzhin du thim par bsam par bya'o// de nas mthil du rdo rje bcings pas de'i sa gzhi brten pa'o// oM badzra b+ha ba hUM/ zhes mngon par bsngags pas bcing ba las mngon par byung ba'i hUM yig 'bar ba rnam par 'phros pas bcud kyi mthil la thug pa rdo rje'i rang bzhin du bsgom par bya'o// oM badzra dr-i D+ho me b+ha ba rak+Sha sarbAM swA hA/ zhes lan gsum brjod nas/ byin gyis brlab par bya'o// de nas sa gzhi rang dbang du gyur par rig par bya'o// 'di ni nor rgyun ma lhag par gnas pa'i cho ga'o// // so sor ji ltar rigs pa'i tshad kyi mtshan nyid dang ldan pa'i gur dang stegs bu la thig gdab par bya'o// de la 'dir thig gdab pa brjod par bya ste/ dang por re zhig mnyams pa'i klu'i phyogs mtshon par byas nas tshangs pa'i thig gdab par byas la/ de nas gshin rje dang lus ngan gyi phyogs mtshon par byas nas nya'i mjug ma dag gi dbus su thig skud bzung nas tshangs thig gnyis pa gdab par bya'o// de nas zur gyi thig gnyis gdab par bya'o// de'i rjes la phyogs kyi thig bzhi gdab par bya'o// de'i phyi rol du cha gcig gis bar rtsa ba'i thig bzhi gdab par bya'o// rtsa ba'i thig gnyis kyi bar du brgyad cha'i cha gcig gis sgo'i tshad de'i phyed du thig bzhi gdab par bya'o// sgo'i bzhi cha gcig gis cha chung gi tshad do// sgo'i thig las phyi rol du logs dag tu so sor cha chung re re'i bar du thig gsum gdab par bya'o// de'i phyi rol du cha chung lnga'i bar du thig re re gdab par bya'o// rtsa ba'i thig las phyi rol du phyogs bzhir cha chung gnyis spangs par thig bzhi gdab par bya'o// de'i phyi rol du cha chung gcig spangs par thig bzhi gdab par bya'o// de'i phyi rol du cha chung gnyis spangs par thig bzhi gdab par bya'o// de'i phyi rol du cha chung gcig spangs par thig bzhi gdab par bya'o// rtsa ba'i thig las phyi rol du zur thig nas brtsams te thig zlum po gcig gdab par bya'o// de'i phyi rol du cha chung gcig spangs nas rdo rje phreng ba'i thig skud zlum po gcig gdab par bya'o// phyogs kyi thig gi nang du thig zlum po gcig gdab par bya'o// de'i nang du cha chung gcig spangs par rdo rje'i phreng ba'i thig zlum po gcig gdab par bya'o// de'i nang du phyogs bzhi rnams su cha chung dgu dgu rnams su dkyil 'khor bzhi zlum po la thig bzhi gdab par bya'o// thams cad kyi nang du cha chung bcu pa gtso bo'i gnas la zlum po'i thig gcig gdab par bya'o zhes pa ni nang gi dkyil 'khor la stegs bu dang bral bar 'gyur ro// der thig rnams ni lnga bcu rtsa drug tu 'gyur ro// cha'i tshogs pa ni bzhi bcu rtsa brgyad do// de bzhin du yang gsungs te/ gru bzhi pa dang sgo bzhi pa// stegs bu dang ni bral bar 'dod// rdo rje'i thig ni yongs su gdab// rta babs dang bral gzhan la'o// zhes so// stegs bu dang bcas pa'i tshangs thig dang zur thig gi nang la rtsa ba'i thig bzhi gdab par bya'o// de'i phyi rol du cha chung gcig spangs par rdul tshon gyi sa'i thig bzhi gdab par bya'o// rtsa ba'i thig gnyis nang gi brgyad cha gcig gis sgo'i tshad do// de'i don du thig bzhi gdab par bya'o// sgo'i bzhi cha gcig ni cha chung gi tshad do// sgo'i thig las phyi rol gyi logs gnyis su so sor re re zhing cha chung re spangs par thig drug drug gdab par bya'o// de'i phyi rol du cha chung gnyis kyi nang du rtsa ba'i thig bzhi gdab par bya'o// rdul tshon gyi thig las phyi rol du cha chung gnyis spangs par stegs bu'i thig bzhi gdab par bya'o// de'i phyi rol du cha chung gcig spangs par rin po che'i snam bu'i thig bzhi gdab par bya'o// de'i phyi rol du cha chung gnyis spangs par dra ba dang dra ba phyed pa'i sa'i thig bzhi gdab par bya'o// de'i phyi rol du cha chung gcig spangs par mda' yab kyi thig bzhi gdab par bya'o// de'i phyi rol du cha chung gcig spangs par gru bzhi pa rdo rje'i phreng ba'i thig bzhi gdab par bya'o// rtsa ba'i thig ni nang du zlum po'i thig gcig go / de'i nang du dkyil 'khor lnga cha chung bcu pa'i thig zlum po gcig gdab par bya'o// 'di ni nang gi dkyil 'khor stegs bu dang bcas par gyur pas thig bdun cur 'gyur ro// de bzhin du yang gsungs te/ gru bzhi pa dang sgo bzhi pa// stegs bu yis ni yongs su bskor// rdo rje'i thig ni yongs su gdab// ka ba brgyad kyis nye bar mdzes// phyi yi dkyil 'khor nyid las gzhan// rta babs dang ni bral ba'o// da ni phyi'i dkyil 'khor brjod par bya ste/ rdo rje phreng ba'i thig las phyi rol du lha'i snam bu'i thig bzhir rig par bya'o// de'i phyi rol gyi nang sgo'i nyis 'gyur spangs par rtsa ba'i thig bzhi gdab par bya'o// de yongs su bcad pa'i 'khor lo'i brgyad cha'i cha gcig gis sgo'i tshad do// de'i phyir thig bzhi gdab par bya'o// de'i phyi rol du logs gnyis dag tu so sor re re zhing cha chung re re spangs par thig drug drug gdab par bya'o// de nas gru bzhi pa'i dkyil 'khor las rtsa ba'i thig las phyi rol du kun nas sgo'i bzhi cha'i tshad kyi rdul tshon gyis thig bzhi gdab par bya'o// de'i phyi rol du sgo'i phyed kyi tshad kyi stegs bu'i sa gzhi'i thig bzhi gdab par bya'o// de'i phyi rol du cha chung gcig gis rin po che'i snam bu'i thig bzhi gdab par bya'o// de'i phyi rol du stegs bu'i tshad kyis dra ba dra phyed kyis sa gzhi'i thig bzhi gdab par bya'o// de'i phyi rol du cha chung gcig gis rin chen shar bu'i sa gzhi'i thig bzhi gdab par bya'o// de'i phyi rol du sgo gsum gyi dpangs kyis rta babs so// de'i steng du stegs bu'i tshad kyis ri dwags dang 'khor lo'o// de'i steng du cha chung gcig gi rtse mo'o// de'i rtse mor zlum po'i thig go// de'i phyi rol du cha chung gcig gis ge sar gyi thig zlum po'o// de'i phyi rol du cha chung gsum gyis pad+ma'i 'dab ma'i thig zlum po'i thig go// de'i phyi rol du thig gsum gyis pad+ma'i 'dab ma'i thig zlum po'o// de'i phyi rol du stegs bu'i tshad kyis rdo rje phreng ba'i thig zlum po'o// de'i phyi rol du sgo'i tshad kyis 'bar ba'i phreng ba'i thig zlum po'o zhes pas phyi'i dkyil 'khor la zur thig dang tshangs thig dang lhan cig gi drug cu rtsa lngar 'gyur ro// cha chung rnams ni dgu bcu rtsa brgyad do// nang du stegs bu dang bcas pa'i phyogs la lha'i snam bu'i thig dang bral ba'o// de nas ka ba'i steng du rta babs kyi snam bu'i phred du phyed dang bcas pa'i cha chung nyi shu rtsa gnyis so// de'i sum cha'i cha gcig gi yon tan do shal lo// chos kyi 'khor lo'i 'og tu snam bu'i cha chung lnga pa de la gnas pa'i ri dwags dang ri dwags mo dag go// de dag gi bar ji lta bar mdzes par bya'o// lha'i snam bu'i thig las phyi rol du glang po che'i mgo bor seng ge'i lag pa gdengs pa'o// 'od kyi dkyil 'khor gyi phyi rol du gru bzhi pa'i thig bzhi gdab par bya'o// de'i phyi rol du cha chung drug pa'i 'jig rten skyong ba'i snam bu'i thig bzhi gdab par bya'o zhes pa ni thig gi cho ga'o// // da ni dkyil 'khor la sogs pa'i rim pa ji ltar rigs pa'i dkar po la sogs pa'i rdul tshon gyis bris pa'i pad+ma 'dab ma brgyad pa'i zi 'bru la las thams cad pa'i bum pa gzhag par bya'o// de'i mdun du 'dab ma rang rang gi kha dog gis mtshan pa'o// tshon sna lngas kha bsgyur ba'i thig skud gzhag par bya'o// lho'i 'dab ma la rdo rje gzhag par bya'o// byang gi 'dab ma la dril bu gzhag par bya'o// nub kyi 'dab ma la dung ngo // me la sogs pa'i mtshams kyi 'dab ma la nag po dang ser po dang dmar po dang ljang gu'i rdul tshon gyi snod rnams so// bum pa'i steng du rdul tshon dkar po'i snod gzhag par bya'o// de la rang rang gi sngags kyis lhag par gnas par bya'o// oM badzra yak+Sha hUM zhes pa las thams cad pa'i sngags dang / oM badzra mr-i to da ka hUM/ zhes pa'i sngags 'di dag gis so so la lan brgya rtsa brgyad yongs su bzlas nas bum pa lhag par gnas par bya'o// 'dir yang sngon du gsungs pa'i bsgoms pa dang bum pa'i nyer spyod rnams dang / mchod yon la sogs pa phyi'i mchod pa rnams dang sgeg mo la sogs pa rnams kyis yang dag par mchod nas dril bu dkrol bar bya'o// de nas hUM trAM hrIHAHaHzhes pa 'di rnams kyi rang rang gi sa bon rnams kyis mi bskyod pa la sogs pa'i thig skud rnams la dgod do// oM badzra sa ma ya sU tra ma ti kra ma hUM zhes brjod nas rdo rje bcings pa la brten nas lan brgya rtsa brgyad kyis thig skud byin gyis brlab par bya'o// mchod yon lnga la sogs pa phyi'i mchod pa rnams dang / sgeg mo la sogs pa rnams kyis kyang yang dag par mchod nas dril bu dkrol bar bya'o// de nas hUM yig las byung ba'i rdo rje rtse lnga pa kha dog dkar po rnam par bsgoms te/ oM badzra d+hA tu hUM/ oM badzra satwa hUM/ sngags 'di dag gis so so re re zhing lan brgya rtsa brgyad brjod nas rdo rje lhag par gnas par bya'o// mchod yon lnga la sogs pa sngon ma bzhin no// rdo rje lhag par gnas pa'o// de bzhin du a yig las byung ba'i dril bu kha dog dkar po rnam par bsgoms te/ oM kar+m+ma badzra hUM/ oM badzra g+haN+Te aHaHsngags 'di dag lan brgya rtsa brgyad kyis lhag par gnas par bya'o// dril bu lhag par gnas pa'o// de nas baM yig las byung ba'i dung kha dog dkar po rnam par bsams te/ oM rat+na badzra trAM/ oM d+har+m+ma badzra hrIHsngags 'di dag gi lan brgya rtsa brgyad kyis lhag par gnas par bya'o// dung lhag par gnas pa'o// de nas ji ltar 'byor ba'i rin po che las byung ba'am rtsa ba las byung ba'am 'bru las byung ba'am me tog las byung ba rnams la/ re re zhing dkar po dang nag po dang ser po dang dmar po dang ljang gu'i tshogs rnams la baM yaM laM raM haM zhes pa'i sa bon rdzogs pa las b+h+rUM hUM AM dzr-IM khaM rnams las rnam par snang mdzad la sogs pa'i sku'i ngo bor bsgoms nas bruM yig la sogs pa grub pa'i ye shes kyi tshon la nam mkha' las de bzhin gshegs pa thams cad thugs kar bzhugs te ro gcig tu gyur par rnam par bsgom mo// oM bruM badzra tsi tra sa ma ya hUM zhes pas sngags kyis brgya rtsa brgyad bzlas par bya'o// rdul tshon dkar po'i'o// de bzhin du oM hUM badzra tsi tra sa ma ya hUM zhes pas rdul tshon nag po'i'o// de bzhin du oM AM badzra tsi tra sa ma ya hUM zhes pas rdul tshon ser po'i'o// de bzhin du oM dzr-iM badzra tsi tra sa ya hUM zhes pas rdul tshon dmar po'i'o// de bzhin du oM khaM badzra tsi tra sa ya hUM zhes pas rdul tshon ljang gu'i'o// de bzhin du oM badzra yak+Sha hUM zhes pas rdul tshon gzhan rnams la'o// rdo rje nyi ma'i khro bo'i dam tshig gi phyag rgya'i mthil las yang hriHyig las kyang so so re re zhing rdul tshon 'bar bar byas te/ lag pa gnyis rab tu brkyang nas mthe bo gnyis skyil krung byas nas mdzub mo gnyis kha mtshams sbyar nas lhag ma rnams 'bar ba'i rnam pas nyi ma'i dkyil 'khor du bya'o// rdo rje nyi ma khro bo'i dam tshig gi phyag rgya'o// mchod yon lnga la sogs pa sngon ma bzhin bya'o zhes pa ni rdul tshon lhag par gnas pa'o// // de nas rdo rje gnod sbyin yongs su bzlas pa'i bum pas bsang gtor byas la bar du gcod pa med pa'i sa phyogs su bzhugs nas rdo rje khu tshur gyi las kyi phyag rgyas thams cad bsrung zhing brtan par byas la rdo rje go chas go char bya'o zhes so// de'i rjes la bdag nyid rdo rje sems dpa'i sku dang / sgrub pa po phyi ma yang las kyi ngo bor rnam par bsams te/ oM badzra satwa hUM zhes pa ni dper brjod pa'o// oM badzra kar+m+ma kaM hUM zhes pa yang ngo // rab tu 'bar ba'i mche ba'i lcags kyus khug cig ces ba ni sgrub pa po phyi ma'i'o// rang nyid kyi mig gnyis la ma dang Ta'i yi ge dag bkod nas mig g.yas pa dang g.yon pa dag nyi ma dang zla bar bskyed nas rdo rje'i lta bas brtan par bya'o// oM AHa aM swA hA/ zhes pa'i sngags kyis thig skud byin gyis brlabs la 'khor lo'i dbang phyug bden bral du gnas te// dbang ldan gyi phyogs su sgrub pa po phyi ma gnas nas phan tshun du brkyang nas thig skud bsgril bar bya'o// sngags ni/ oM a n+yo n+yA nu ga tAHsarba d+har+m+maHs+pha rA nu pra biSh+TaHsarba d+har+m+maHa t+yan+tA nu pra biSh+TaHsarba d+har+m+maHoM badzra satwa hUM zhes pas thig skud bsgril bar bya'o// de'i rjes la sgrub pa po phyi ma dkyil 'khor gyi khang pa'i phyi rol gyi phyogs kyi rang gi mtshams su gnas nas lha la sogs pa rnams la gtor ma chen po dbul bar bya'o// 'khor lo'i dbang phyug dkyil 'khor la zhal mngon par phyogs pas bzhugs te lha lhag par gnas par bya'o// de la 'dir gtor ma'i cho ga / yaM yig las byung ba'i rlung gi dkyil 'khor nag po'o// de'i steng du raM yig las byung ba'i me'i dkyil 'khor dmar po'o// de'i steng du hUM yig gsum las yang dag par byung ba'i thab kyi steng du aHyig las byung ba'i zas kyi snod dkar po chen po de las 'bras chan la sogs pas yongs su gang ba la/ b+h+rUM hUM AM dzr-IM khaM lAM mAM pAM tAM gi yi ge rnams las byung ba'i sgron ma lnga'i gzugs rab tu 'bar ba'i bdud rtsi lngar byin gyis brlab par bya'o// rlung gis me rab tu 'bar zhing me'i drod kyis rnam par zhu nas yi ge la sogs pa rnams nyi ma gsar ba'i kha dog lta bu khu ba'i gzugs su khol te// de'i rlangs pa yongs su gyur pa las hUM yig las byung ba'i rdo rje dkar po rnam par zhu ba las bdud rtsir gyur te dngul chu dang mtshungs pa shin tu 'bar bar rnam par bsgoms nas// de'i steng du oM yig las byung ba'i zla ba'i dkyil 'khor yang rnam par bsgoms te// de nas zla ba'i dkyil 'khor las byung ba'i yi ge gsum las 'od zer 'phros pas phyogs bcur song ste lha dang lha mo rnams gdan drangs te 'o ma'i rgya mtsho bdun las bdud rtsi rnams blangs te de la de bzhin du bsgrub par bya'o// de la yi ge gsum gyis rdo rje dang zla ba'i dkyil 'khor la yang de la de bzhin du rnam par thim par bltas te// yi ge gsum gyis lan gsum du byin gyis brlabs te de ye shes bdud rtsir bsgrubs nas 'chad par 'gyur ba'i rim pas dam tshig pa gdan drangs ba dang gshegs pa'i phyag rgyas bltas nas pi wang la sogs pa rol mo bcu'i sgra byas nas mchod yon la sogs pa phyi'i mchod pa rnams kyis mchod nas lha'i dbang po la sogs pa'i 'jig rten skyong ba rnams dpung pa bzang po'i rgyud kyi tshigs su bcad pa yongs su brjod pas gtor ma chen po dbul bar bya'o// de la de bzhin du yang snying po lnga'i rgyun sbreng bar bya'o// de la khams la mngon par chags pa'i lha rnams mnyes par bya ba'i phyir 'o ma'i rgyun no// de bzhin du skye mched la mngon par zhen pa'i lha rnams tshim par bya ba'i phyir rkang mar gyi rgyun no// de bzhin du phung po la mngon par zhen pa'i lha rnams tshim par bya ba'i phyir dri bzangs kyi rgyun no// de bzhin du gzugs la sogs pa mngon par chags pa'i lha rnams tshim par bya ba'i phyir chang gi rgyun no// de bzhin du 'dod chags la sogs pa'i sems su 'gyur ba'i lha rnams tshim par bya ba'i phyir khrag gi rgyun no// de nas gshegs par bya ste/ dung dang rnga la sogs pa'i rol mo'i sgra sngon du 'gro bas g.yas skor du rim gyis gtor ma chen po rab tu dbul bar bya'o zhes pa ni gtor ma'i cho ga'o// da ni 'dir lha lhag par gnas pa'o// dkyil 'khor thams cad yongs su brtags nas dkyil 'khor gyi gnas thams cad du dri bzangs kyis nye bar byug par bya ste/ de bzhin gshegs pa lnga'i gnas rnams su tsan+dan gyis gru bzhi pa byas nas me tog la sogs pa rnams kyis maN+Dal bya'o// lha'i gnas lhag ma rnams su zlum por bya'o// de la yang lha lnga bcu rtsa gsum gyi rnam par bsgoms te/ rdo rje lcags kyu la sogs pa rnams kyis ye shes sems dpa' dgug pa dang gzhug pa dang bcing ba dang dbang du bya ba rnams byas nas/ rang rang gi sngags kyis lan bdun yongs su bzlas pa'i me tog rnams kyis yang dag par mchod cing nyer spyod lngas kyang yang dag par mchod nas bstod pa sngon du 'gro bas dril bu dkrol bar bya ste/ de'i rjes la sngon ma bzhin du lce rdo rjer rnam par bsams la/ oM pad+ma sa ra swa ti sAt+ya mA bar ya sho d+ha ya hUM hrIHra hrIHzhes pas lce rdo rjer byin gyis brlabs la pus mo g.yas pa'i lha nga sa la btsugs la dkyil 'khor gyi dbang phyug gi sangs rgyas la sogs pa rnams la gsol ba gdab par bya'o// mgon po chen po rdo rje dbyings// rigs pa'i rgyal po khyod la 'dud// mgon po rnams ni bzhed pa mthun// dkyil 'khor thugs rje'i bdag nyid can// slob ma rnams la brtse phyir dang // khyed rnams la yang mchod pa'i phyir// de la bcom ldan bdag gus la// khyed kyis bka' drin gnang bar mdzod// sangs rgyas 'gro mgon bya don stsol// byang chub sems dpa' 'bras gnas dang // gzhan yang gang dag gsang sngags lha// lha dang 'jig rten skyong rnams dang // 'byung po byang chub bstan gnas dang // sangs rgyas bstan la mngon dga' ba'i// gang zhig rdo rje'i spyan ldan rnams// bdag la yang dag dgongs su gsol// rdo rje can chen che ge bdag // che ge 'byung ba'i dkyil 'khor ni// ji ltar nus shing nyer spyad pas// 'gro rnams dag phyir bdag gis bri// bdag gi slob ma dam pa yi// rjes su brtse ba yongs bzung la// dkyil 'khor dang bcas thams cad la// nye bar gnas par mdzad du gsol// zhes pa'i tshigs su bcad pas lan gsum du lhag par gnas par bya'o// de nas dri'i maN+Dal la bzhugs pa'i dkyil 'khor gyi 'khor lo'i bdag po la sogs pa rnams nam mkha'i phyogs su gdegs par bya'o// 'di ni lha lhag par gnas pa'o// de nas dri yis nye bar byugs pa'i thig skud gser gyi snod la sogs par gzhug la dri bzangs la sogs pas nye bar byugs te/ dri dang me tog bdug spos dang mchod yon la sogs pa rnams kyis yang dag par mchod nas sgeg mo la sogs pa rnams kyis kyang ngo // b+h+rUM hUM AM hrIHkhaM zhes pa'i yi ge rnams las byung ba'i de bzhin gshegs pa rnams bskyed nas nam mkha' las byon zhing rang rang gi phyogs kyi de bzhin gshegs pa rnams 'dus par gyur nas/ de bzhin gshegs pa rnams kyi thugs kar b+h+rUM yig la sogs pa las bskyed pa'i ye shes kyi thig skud 'od kyi rang bzhin du bltas la/ oM AHsha swa ta badzra sU traM me pra yats+tsha ma hA maN+Dal sU Ta NA ya hUM/ zhes pa 'dis rnam par snang mdzad chen po la gsol ba gdab par bya'o// oM AHbadzra satwa badzra sU traM ma pra yats+tsha ma hA maN+Dal sU tra NA ya hUM zhes pas mi bskyod pa la gsol ba gdab par bya'o// oM AHrat+na badzra badzra sU traM me pra yats+tsha ma hA maN+Dal sU Ta NA ya hUM/ zhes pas 'dis rin chen 'byung ldan la gsol ba gdab par bya'o// oM AHd+harma badzra badzra sU traM me pra yats+tsha maN+Dal sU tra NA ya hUM zhes pas 'od dpag med la gsol ba gdab par bya'o// oM AHkar+m+ma badzra badzra sU traM me pra yats+tsha ma hA maN+Dal sU tra NA ya hUM/ zhes pas don yod grub pa la gsol ba gdab par bya'o// de bzhin du mtshan yongs su brjod pas/ rdo rje sems dpa' nas brtsams te/ ji srid rdo rje 'bebs pa'i mthar thug pa la gsol ba gdab par bya'o// de nas dza yig ser po las zla ba dang nyi ma'i rang bzhin mig gnyis la/ oM dIp+ta dr-i Sh+T+ya ku shi dzAH/ zhes brjod nas myur du rab tu bskyod pa'i mig gi rdzi mas spyan ma la sogs pa rnams lcags kyus bkug cing // de bzhin du rnam par snang mdzad la sogs pa rnams kyis bskul zhing gdan drangs nas/ rang rang gi sku mdog gi thig rnams la nang du thim par bsams nas/ mchod yon phul nas me tog la sogs pa rnams dang sgeg mo la sogs pa rnams kyis yang dag par mchod nas phyag btsal bar bya'o// de'i rjes su langs nas yid kyis de nyid rdo rje'i dbyings so zhes tshig tu brjod nas bdag nyid rnam par snang mdzad du gyur par bsam mo// las kyi rdo rje zhes brjod cing sgrub pa pos phyi ma yang rdo rje las kyi ngo bor rnam par bsams la/ de nas g.yon pa'i rdo rje khu tshur gyis thig skud lte bar bzung la/ sgrub pa po phyi mas kyang de bzhin du thig skud bzung nas dz+dzaHdz+dzaHdz+dzaHzhes dz+dzaH yig gis bkug nas de bzhin du de nyid la zhal mngon par phyogs pas gnas te/ nub kyi phyogs su gnas nas shar phyogs su zhal mngon par phyogs pa dang / lho phyogs su gnas nas byang du zhal mngon par phyogs pas tshangs pa'i thig gnyis lte ba nas bzung la nam mkha' la gdab par bya'o// rdo rje dang bcas pa'i lag pa g.yas pa'i mthe bo dang mdzub mo dag gis thig skud bzung nas se gol gyi sgra bya'o// thig gdab pa thams cad du yang ngo // oM sa ma ya sU tra mA ti kra mA ti kra ma hUM oM hUM swA a ha zhes brjod par bya'o// thig gi sgra des kyang nam mkha' thams cad khyab nas de bzhin gshegs pa rnams yang dag par bskul bar bya'o// de rnams kyang byon nas thig skud kyi nang du thim par bsam mo// 'di'i sgras/ sems can don du khyed rnams kyis// dus yin de phyir 'dir gshegs shig // ces bya ba ni brda'i don to// thams cad du yang slob dpon dang sgrub pa po'i phyi ma yang g.yas skor du 'gro bar bya zhing phyogs thams cad mnyam pa nyid du mos par bya'o// nam mkha' la thig gnyis dang sa gzhi la tshangs pa'i thig gnyis dag smad la gdab par bya'o// de nas me'i mtshams su gnas nas byang du zhal phyogs pas shar gyi logs thig go// rlung du gnas nas zhal lhor phyogs pas nub kyi logs thig go// slar yang de la nub tu gnas nas zhal shar du phyogs pas byang gi logs thig go / slar yang mer gnas shing zhal nub tu phyogs pas lho'i logs thig gdab par bya'o// de bzhin du de'i phyi'i rtsa ba'i thig bzhi gdab par bya'o// de nas me'i phyogs kyi char gnas nas byang du zhal mngon par phyogs te dkyil 'khor gyi shar gyi thig gdab par bya'o// rlung du gnas nas zhal lhor phyogs te nub kyi thig go// de nyid la gnas nas byang gi thig go// slar yang mer gnas nas lho'i thig go// 'dis rtsa ba'i thig bzhi gdab par bya'o// de bzhin nyid du de'i phyi rol gyi phyogs kyi thig bzhi gdab par bya'o// slar yang me'i mtshams su gnas nas rlung gi mtshams ji srid pa dang bden bral du gnas nas dbang ldan gyi mtshams ji srid pa ste/ zur gyi thig gnyis gdab par bya'o// mtshan ma min pas grub mi 'gyur// thig ni chad pas bla ma 'chi// dman dang lhag pa las ni nad// phyogs rmongs pas ni slob ma 'khrul// zhes shes par byas la phyir bcos par bya'o// de nas dkyil 'khor gyi lte bar lcags kyi phur pa sor bzhi pa'i tshad 'og rtse gcig pa la steng rdo rje rtse lnga pa'i rnam pa hUM las byung ba'i phur bur rnam par bsams la// phur bu'i sngags brgya rtsa brgyad yongs su bzlas la brdung ba'i sngags kyis rdo rje tho bas brdung bar bya'o// phur bu brdung ba'i sngags 'di'o// oM badzrAn+ta ma hA kro d+ha sarba duSh+Ta bi g+h+nAM kA ya bAg tsit+taM la ya kI la ya hUM phaT/ oM badzra mung+ga ra kI la yA ko Ta ya hUM phaT/ de la dbang ldan gyi phyogs nas brtsams te g.yas skor du zlum po'i thig rnams bri bar bya'o// de nas thig rnams kyi mthar gtor ma dang mchod pa sngon du 'gro bas/ oM AHhUM badzra muHzhes pas ye shes kyi thig gshegs par bya ste nam mkha' la bzhugs pa'i de bzhin gshegs pa rnams kyi thugs kar bzhugs shing tshon skud sna lnga pa gnas ji lta bar gzhag par bya'o zhes pa ni thig gdab pa'i cho ga'o// // de nas lte ba'i gnas kyi phur bu hUM yig bzhis bton te rang gi lag par gnas pa'i rdo rje'i nang du bsgoms te khung bu tshon sna lngas dgang bar bya'o// yang dag par so sor dbyi ba brjod par bya'o// de la bcom ldan 'das kyi sku'i thar pa'i sgo'i rnam par 'ching bar gyur pa'i sgrib pa rnams dbyi bar bya'o zhes so// lhag par grol ba ni ha'i yi ges mig g.yon pa dang cig shos dag zla ba nyi mar bskyed nas khro bo'i lta stangs kyis yongs su bltas nas hrIHhrIHzhes brjod nas phyag rgya bsdus nas dbyi bar bya'o// sgo bzhi rnams su so sor sgo'i dbus su gnas pa'i re khA bzhi rnams dbyi'o// de bzhin du so sor sgo khyud kyi nang du gnas pa'i re khA bzhi rnams dbyi'o// de bzhin du so sor 'gram la gnas pa'i re khA bzhi rnams dbyi'o// de bzhin du so sor rdul tshon gyi sar gnas pa'i re khA nyi shu rtsa brgyad rnams dbyi'o// rtsa ba'i thig las phyi rol gyi rdo rje phreng ba'i zlum po'i thig gi nang du so sor re khA bzhi rnams dbyi'o// dkyil 'khor rnams so sor re khA drug drug dang gtso bo'i gnas la re khA bcu gnyis rnams dbyi'o// rdo rje phreng ba'i gnas la gang ji srid pa'i re khA de rnams thams cad dbyi bar bya'o// stegs bu dang bcas pa'i phyogs la phyi rol gyi dkyil 'khor bzhin du'o// da ni phyi'i dkyil 'khor la dbyi ba rnams brjod par bya ste/ 'dir yang sgo bzhi rnams su so sor sgo'i dbus su gnas pa'i re khA bzhi bzhi rnams dbyi'o// de bzhin du so sor sgo khyud kyi nang du gnas pa'i re khA bzhi rnams dbyi'o// de bzhin du so sor 'gram dag la gnas pa'i re khA gnyis pa dag dbyi'o// de bzhin du so sor rdul tshon gyi sar gnas pa'i sum cu so bzhi sum cu so bzhi'i re khA rnams dbyi'o// de bzhin du ka ba brgyad rnams la so sor thig bzhi rnams dbyi bar bya'o// de bzhin du glang po dang seng ge'i gnas la so sor gnas pa'i thig bzhi rnams dbyi'o// de bzhin du logs kyi ka ba dag gi bar du gnas pa'i so sor thig lnga lnga dbyi bar bya'o// de bzhin du stegs bu'i gnas la gnas pa'i so sor thig gnyis gnyis dbyi'o// de bzhin du rin chen pha gu la gnas pa'i so sor thig gsum gsum rnams dbyi'o// de bzhin du dra ba dra phyed kyi sa gzhi la gnas pa'i so sor re khA bzhi bzhi rnams dbyi'o// de bzhin du rin chen shar bu'i sa gzhi la gnas pa'i so sor re khA lnga lnga rnams dbyi'o// de bzhin du mda' yab kyis gzhil gnas pa'i so sor re khA drug drug rnams dbyi'o// kun bsdus pas lha'i snam bu rnams la thig drug cu rtsa bzhi rnams dbyi bar bya'o zhes pa ni phyi'i dkyil 'khor gyi thig rnams dbyi ba'i cho ga'o// thig gdab pa dang rdul tshon dgye ba la yang rdul tshon sbyang ba ni gzhung gzhan gyis bshad pa'i phyir 'dir mi brjod do// da ni rgyud du gsungs pa'i thig bshad par bya ste/ srad bu gsar zhing shin tu mdzes// tshad dang nges par ldan pa yis// ji ltar nus bzhin dkyil 'khor la// shes rab can gyis thig gdab bya// zur bzhi pa dang sgo bzhi pa// rta babs bzhis ni rnam par brgyan// thig bzhi dang ni yang dag ldan// dar dpyangs me tog phreng bas brgyan// zur bzhi cha rnams thams cad dang // sgo dang sgo khyud mtshams rnams la// rdo rje rin chen gyis sbras pa'i// dkyil 'khor phyi thig gdab par bya'o// de yi 'khor lo so sor gsal// rab zhugs nang gi pho brang la// rdo rje'i thig ni yongs su gdab// ka ba brgyad kyis nye bar mdzes// phyogs kun mnyam pa nyid 'bab pa'i// mkhas pas dkyil 'khor thig gdab po// shar nub byang du gdong phyogs nas// dkyil 'khor la ni thig brgyad do// phyi yi dkyil 'khor dang bcas pa'i// nang gi dkyil 'khor pho brang phyed// gru bzhi pa dang sgo bzhi pa// stegs bu dang ni bcas pas 'dod// rdo rje'i thig ni yongs bskor ba'i// rta babs dang ni bral ba gzhan// dkyil 'khor lnga yis brgyan pa yis// mkhas pas srad bus thig gdab po// zhes so// de nas 'chad par 'gyur ba'i rim pas gdan drangs pa la sogs pa rang rang gi phyag rgyas rab tu brten nas rang rang gi phyogs na bzhugs pa'i dbang po la sogs pa'i 'jig rten skyong ba rnams la phyi'i gtor ma dbul bar bya'o// de nas dril bu'i sgra yis rdo rje glu ma rnams kyis mtshan ma ngan pa rnams bsal bar bya ste// chos dbyings 'di ni dag pa ste// sems can khams rnams rnam grol ba// rang 'byung rnam par snang mdzad rgyal// de bzhin gshegs pa kun gyi gnas// nyes pa kun dang rnam phral ba'i// 'khor lo'i nang du yang dag bzhugs// zhes brjod nas chos kyi dbyings su mos par byas la/ nang gi dkyil 'khor du gnas pas rdo rjes mtshan pa'i lag pa g.yas dang g.yon gyi rdo rje khu tshur gyis// oM badzra tsi tra yaM ya raM ga oM AHhUM zhes brjod nas dbang ldan gyi phyogs nas brtsams te shar du zhal phyogs pas g.yas skor gyis rdul tshon dgye bar bya'o// spoms pa yis ni nad du 'gyur// phra mos nor rnams rnam par nyams// yon po yis ni rnam par 'gras// chad pas bla ma slob ma 'chi// g.yas skor min pas btab gyur na// rdul tshon rnams ni phur bur 'gyur// phan tshun du ni rnam 'dres pas// rigs ni rnam par 'chad par 'gyur// zhes bya ba la sogs pa'i skyon rnams dang bral bas rdo rje'i re khA dge ba rnams bya'o// nag po dang ser po dang dmar po dang ljang gu dang dkar po zhes pa rnams phyi nas rim bzhin du ste/ rnam par snang mdzad kyi gtso bo la'o// gang gi tshe mi bskyod pas gtso bo byed pa de'i tshe dkar po dang ser po dang dmar po dang ljang gu dang nag po rnams so// rin chen 'byung ldan gyi gtso bo la dkar po dang nag po dang dmar po dang ljang gu dang ser po rnams so// 'od dpag med kyi gtso bo la dkar po dang ser po dang nag po dang ljang gu dang dmar po rnams so// don yod grub pa'i gtso bo la dkar po dang ser po dang dmar po dang nag po dang ljang gu rnams so// de bzhin du yang rgyun du// nag po rdo rje'i rang bzhin rtse// gser gyi mdog tu 'bab pa gzhan// pad+ma rA ga'i rang bzhin rtse// de bzhin dmar po min pa gzhan// dkar po nang du shes bya ste// 'di ni tshon gyi rim par bshad// 'dir bcom ldan 'das kyis gsungs te/ shar du nag po chen po ste// lho ru ser po yang dag ldan/ dmar po nub kyi tsha la ste// btsod kha byang du yang dag ldan// dbus kyi sa gzhi'i cha la ni// shel gyi mdog ni bla na med// rtag tu rdo rje dril 'dzin pas// mnyam gzhag nas ni yang dag bri// rdo rje ka ba'i steng gnas pa'i// dkyil 'khor lnga yis brgyan pa'o// zhes gsungs so// rdul tshon 'gongs pa dang thig 'gongs pa'i nyes pa yongs su gzhom pa'i phyir sngags brjod par bya'o// oM badzra be+e gA kra ma hUM/ de bzhin du yang gsungs te/ yid kyis re khA yongs su gdab// de nas rdo rje'i thig skud la'ang // 'byung ba dang ni 'jug pa yi// dam tshig nyams pa med pas so// zhes so// lha lnga bcu rtsa gsum gyi gdan sna tshogs pad+ma lnga bcu rtsa gsum gdab par bya'o// de rnams kyi ze'u 'bru rnams la zla ba'i dkyil 'khor gyi steng du mtshan ma dgod par bya'o// de la rnam par snang mdzad chen po'i rdo rje dkar po rtse lnga pa'o// de'i mdun du sems ma rdo rje ma'i rdo rje dmar po rtse lnga pa'o// bcom ldan 'das kyi g.yas phyogs logs su rin chen rdo rje ma'i rdo rje rtse lnga pas mtshan pa'i yid bzhin gyi nor bu rin po che'o// bcom ldan 'das kyi rgyab tu chos kyi rdo rje ma'i pad+ma 'dab ma bcu drug pa dkar dmar te/ 'dab ma brgyad rnams 'og tu rnam par rgyas shing steng du yang nang nas rdo rje rtse lnga pas mtshan pa'i kha 'bus pa rnams ni 'dab ma brgyad pa nyid do// bcom ldan 'das kyi g.yon du las kyi rdo rje ma'i rtse mo bcu gnyis pa kha dog lnga pa'i sna tshogs rdo rje'i'o// dbus kyi kha dog dkar po'o// mdun gyi nag po'o// g.yas kyi ser po'o// rgyab kyi dmar po'o// g.yon gyi mar ka ta'i kha dog lta bu'o// zhes so// shar gyi dkyil 'khor la mi bskyod pa'i rdo rje nag po rtse lnga pa'o// rdo rje sems dpa'i rdo rje dkar po'o// rdo rje rgyal po'i rdo rjes mtshan pa'i lcags kyu'o// rdo rje chags pa'i mda' 'gengs pa'o// rdo rje legs pa'i rdo rje dang bcas pa'i lag pa gnyis kyis legs par byed pa rab tu sbyin pa'o// lho'i dkyil 'khor la rin chen 'byung ldan gyi rdo rjes mtshan pa'i rin po che'o// rdo rje rin chen gyi rdo rjes mtshan pa'i rin po che'i phreng ba'o// rdo rje gzi brjid kyi nyi ma'o// rdo rje tog gi yid bzhin gyi nor bu'i rgyal mtshan no// rdo rje bzhad pa'i rdo rjes mtshan pa'i so'i phreng ba'o// nub kyi dkyil 'khor la 'od dpag med kyi rdo rjes mtshan pa'i pad+ma'o// rdo rje chos kyi gdong dang bcas pa'i pad+ma'o// rdo rje rnon po'i ral gri dang pu sti'o// rdo rje rgyu'i 'khor lo ser po rtsibs brgyad pa'o// rdo rje smra ba'i chos kyi dung ngo // byang gi dkyil 'khor la don yod grub pa'i sna tshogs rdo rje'o// rdo rje las kyi de nyid dang bcas pa'o// rdo rje bsrung ba'i rdo rje las byas pa'i go cha'o// rdo rje gnod sbyin gyi rdo rjes mtshan pa'i mche ba bzung ngo // rdo rje 'ching ba'i rdo rje khu tshur dag gis bzung ba'i rdo rje rtse lnga pa ser po'o// me la sogs pa'i mtshams rnams la rdo rje sgeg mo'i rdo rje gnyis so// rdo rje phreng ba ma'i rin po che'i phreng ba'o// rdo rje glu ma'i pi wang ngo // rdo rje gar ma'i rdo rje rtse gsum pas mtshan pa'i lag pa gnyis so zhes pa ni nang gi dkyil 'khor la'o// phyi'i dkyil 'khor gyi mtshams rnams la me la sogs pa rnams so// rdo rje bdug spos ma'i spos phor ro// rdo rje me tog ma'i me tog gi za ma tog go/ rdo rje snang gsal ma'i mar me'i sdong po'o// rdo rje dri chab ma'i dri'i dung ser po'o// shar la sogs pa'i sgo'i logs gnyis su byams pa'i yal ga dang bcas pa'i klu shing gi me tog go// mthong ba don yod kyi spyan dang bcas pa'i chu skyes so// ngan song kun 'joms kyi lcags kyu'o// mya ngan dang mun pa thams cad 'joms pa'i blo gros kyi dbyug pa'o// spos kyi glang po'i dung ngo // dpa' bar 'gro ba'i ral gri'o// nam mkha' mdzod kyi pad+ma la gnas pa'i dam pa'i chos kyi sgron ma'o// ye shes tog gi yid bzhin gyi nor bu'i rgyal mtshan no// bdud rtsi 'od kyi bum pa'o// zla 'od kyi dra ba'o// bzang skyong gi 'bar ba dang bcas pa'i rin po che'o// dra ba can gyi 'od zer rdo rje'i gur ro// rdo rje'i snying po'i rdo rje mthing ga dang bcas pa'i ut+pala'o// blo gros mi zad pa'i bum pa bzang po'o// spobs pa brtsegs pa'i pad+ma la gnas pa'i rin po che brtsegs pa'o// kun du bzang po'i rin po che'i snye ma'o// shar la sogs pa'i sgo bzhi'i dbus su shar du rdo rje lcags kyu'i lcags kyu'o// rdo rje zhags pa'i zhags pa'o// rdo rje rgyas pa'i lcags sgrog go// rdo rje 'bebs pa'i rdo rjes mtshan pa'i dril bu'o zhes pa ni lha rnams kyi mtshan ma dgod pa'o// rdul tshon gyi dkyil 'khor yongs su rdzogs pa dang / rdo rje rtse mo yongs su bzlas pa'i ba'i rnam lnga dang / rdo rje gnod sbyin yongs su bzlas pa'i bdud rtsi lnga dang / rdo rje bsrung ba yongs su bzlas pa'i dri bzangs kyi chus dkyil 'khor gyi phyi rnams bsang gtor bya ste/ las thams cad yongs su bzlas pa'i 'bru thams cad kyis yongs su gang ba dang / rdo rje rin chen yongs su bzlas pa'i me tog sil ma yongs su bkram ste/ rdul tshon lhag ma rnams oM AHhUM badzra muHzhes pas ye shes kyi rdul tshon gshegs su gsol nas rdul tshon gyi snod rnams kyang dben par gzhag par bya'o zhes pa ni rdul tshon dgye ba'i cho ga'o// // de nas sngon bzhin du gtor ma chen po phyi rol du phul nas rab tu byed pa gsum par gsungs pa'i rim pas bum pa lhag par gnas par byas nas rab tu byed pa gsum par gsungs pa'i rim pa de nyid kyis bum pa dgod par bya'o// de nas slob dpon gyis 'khor lo'i dbang phyug gi bdag nyid kyis bri bar bya ba'i dkyil 'khor la skad cig gis gsungs pa'i 'khor lo dang bgegs la phur bus gdab pa la sogs pa bsgoms te/ dkyil 'khor gyi rang bzhin du nges par brtags nas ye shes sems dpa' gdan drangs nas mchod yon dang zhal bsil la sogs pa sngon du 'gro bas me tog la sogs pa rnams kyis yang dag par mchod cing bstod pa yang bya ste/ dam tshig gi 'khor lo rab tu bzhugs par bsam mo// 'khor lo'i dbang phyug gi sngags brgya rtsa brgyad dang / de las gzhan dkyil 'khor la so so'i rnams kyis lan nyi shu rtsa gcig gis byin gyis brlabs te/ yi ge brgya pa yang brjod nas nyer spyod lnga la sogs pa rnams kyis mchod nas sgeg mo la sogs pa brgyad kyi cho gas kyang gtor ma dang zhal zas dbul zhing dkyil 'khor lhag par gnas par bya'o// thig 'debs pa nas brtsams te ji srid me'i lha lhag par gnas pa'i mthar thug pa nyi ma so so la thun mtshams gsum du ting nge 'dzin bsgoms pas mchod pa dang / shes rab kyi pha rol tu phyin pa la sogs pa dam pa'i chos klog pa dang phyi rol gyi gtor ma yang dbul bar bya'o// mtshan mo tshogs kyi 'khor lo bya'o/ gtor ma dbul bar bya ba'i phyir dkyil 'khor gyi khang pa las phyir byung ba dang / slar yang rab tu 'jug par bya ba'i phyir// lag pa g.yas pa gan rkyal du byas nas gung mo dang ming med cung zad bskum ste mngon par gdong gi phyogs su gzung bar bya'o// de'i pus mo'i nang du lag pa dag byas te tsog pur 'dug nas mi smra bas lag pa'i mthil gyi cha yis kha la mig tu yongs su reg cing lan gnyis sam gsum du rna ba'i bug dang mig dang kha dang lag pa dag dang lte ba dang mgo bo rnams la yang las thams cad pa'i bum pa'i chus reg cing nye reg kyang nyi ma so so la bya'o// de bzhin du nyi ma so so la dkyil 'khor la bcom ldan 'das nges par brtag pa la me tog la sogs pas mchod par bya'o// oM badzro d+g+ha Ta ya sa ma ya pra be sha ya hUM zhes pa'i sngags kyis sgo rnams dbye bar bsams nas/ oM sa ma ya pra bi sha ya mi zhes brjod pas me tog gi phreng ba gar gyis bzung ste rang gi spyi bor bcings te 'khor lo la phyag 'tshal nas sems can thams cad la dngos grub thams cad kyis bka' drin mdzad du gsol lo zhes zhu ba bya zhing bsgom pa dang bzlas pa yang bya'o// de'i rjes la slob ma rnams lhag par gnas par bya'o// 'ga' zhig gsang sngags dngos grub phyir// 'dir ni dkyil 'khor la 'jug bya// gzhan yang bsod nams 'dod de las// 'jig rten pha rol don gnyer gzhan// 'jig rten pha rol nyer bstan phyir// slar yang dad par byas nas ni// blo ldan dkyil 'khor gzhug par bya// 'di 'bras nyid la ltos mi bya// 'di nyid la ni ltos ldan na// de nyid pha rol 'jig rten min// pha rol don gnyer skyes bu la// de nyid du yang 'bras bu rgyas// zhes pa'i rjes su slob mas mnyan zhing de nyid bshad par bya'o// srid pa'i mtsho las bdag sgrol ba// dga' chen ston pa khyod gcig po// byang chub chen po'i tshul bstan pa// mgon po chen po bdag 'tshal lo// dam tshig de nyid bdag la stsol// byang chub sems kyang bdag la stsol// sangs rgyas chos dang dge 'dun te// skyabs gsum rnams kyang bdag la stsol// thar pa chen po'i grong mchog tu// mgon po bdag ni gzhug tu gsol// zhes brjod du gzhug go// slob ma gcig gtso bor byas nas// bu tshur shog cig theg chen po// gsang sngags spyod tshul cho ga ni// khyod la yang dag bstan par bya// khyod ni tshul chen snod yin gyis// sku gsung thugs kyi rdo rje can// dus gsum 'byung ba'i sangs rgyas rnams// rdo rje sngags kyi mthu yis ni// ye shes mnyam med yang dag brnyes// gsang sngags sbyor ba mnyam med pa// gang gi shAkya seng ge sogs// mchog rnams kyis ni bdud kyi sde// mi bzad chen po'i stobs chen bcom// 'jig rten rjes 'jug rtogs rnams ni// 'khor lo bskor nas mya ngan 'das// de phyir kun mkhyen thob bya'i phyir// bu yis blo gros 'di gyis shig // ces brjod par bya'o// dkon mchog gsum la bdag skyabs mchi// sdig pa thams cad so sor bshags// 'gro ba'i dge la rjes yi rang // sangs rgyas byang chub yid kyis gzung // zhes lan gsum slob mas brjod do// de nas slob ma'i snying gar sa ma ya aHzhes brjod nas zla ba'i dkyil 'khor sprul la/ de'i steng du hUM yig las skyes pa'i rdo rje rtse lnga pa/ de'i snying ga'i rdo rje la rab tu zhugs te/ sU ra te sa ma ya s+t+waM hoHbadzra sid+d+hi ya thA su khaM/ zhes brjod nas de'i spyi bor dri bzangs kyi chus g.yo bzhin pa'i lag pa bkod nas/ oM badzra satwa hUM zhes par bya'o// dpral bar zla ba'i dkyil 'khor gyi steng du trAM yig las rdo rje rin chen/ mgrin par hrIHyig las rdo rje pad+ma/ spyi bor kaM yig las sna tshogs rdo rje rnam par bsgoms te/ oM badzra rat+na trAM/ oM badzra d+har+m+ma hrIHoM badzra kar+m+ma kaM/ zhes brjod nas rdo rje sems dpa' la sogs pa'i skur bskyed nas de rnams kyi phyag tu rdo rje gsungs mas dri sbyin par bya'o// me tog mas me tog bdug spos mas bdug par bya'o// mar me mas mar mes snang bar bya'o// de'i rjes la sor bcu gnyis pa'i tshad kyis 'o ma can gyi shing dri'i chus bkrus la rtse mo la me tog bcings la/ oM badzra hA sa haM lan bdun yongs su bsngags la so shing dkar po slob ma la sbyin par bya'o// de rnams kyis kyang gdong shar du phyogs te steng du bltas nas rtse mo 'chos te ba lang gi ko ba tsam du lte bar byugs pa'i sa gzhi la dor bar bya'o// so shing lhung ba'i rjes su 'brangs te 'bras bu bshad par bya'o// de la slob ma la mngon par phyogs te lhung na mchog gi dngos grub po// lho phyogs su lhung na zhi ba 'grub po// nub phyogs su lhung na rgyas pa 'grub po// byang phyogs su lhung na dbang gi las 'grub po// steng du phyogs na nam mkha' la spyod pa'o// 'og tu phyogs na 'og gi dngos grub po// mtshams su lhung na dngos grub phran tshegs so// de'i rjes su rdo rje gnod sbyin mngon par bsngags pa'i chu khyor ba gsum byin nas/ oM hrIHbi shud+d+ha d+har+m+ma pA pa ni tsA saM shod+ha ya bi ka lpA ma pa na ya hUM/ zhes pa 'dis zhal bsang bar bya'o// de nas oM badzra rak+Sha hUM zhes pa 'dis mngon par bsngags nas srad bu sum bsgril la mdud pa gsum bya ste dpung pa g.yon pa la bcing bar bya'o// chos rgya chen po bstan nas yang dag par spro ba bskyed par bya'o// bdag nyid chen po khyed rnams kyis// de ring rnyed pa mnyam med rnyed// bdag gis khyed rnams rgyal ba kun// bdag nyid chen po sras bcas kyi// bstan 'di kun la yongs su bzung // bdag nyid chen po skyed byed pas// de yis khyed rnams theg chen la// legs par skye ba nyid du 'gyur// theg pa chen po cher 'byung ba'i// lam mchog 'di ni dpal dang ldan// gang zhig khyed rnams 'gro 'gyur ba// de bzhin gshegs pa nyid du 'gyur// rang 'byung skal ba chen po ste// 'jig rten kun gyi bsam pa dang // yod dang med las rnam par 'das// nam mkha' bzhin du dri ma med// zab mo rtog pa thams cad kyis// yid kyi gnas la mi rtog pas// spros pa thams cad dang bral ba// spros pa rnams kyi spros pa yis// las dang bya sogs dang bral ba// bden pa gnyis la yang dag brten// theg mchog 'di ni gtso bo ste// de snyed tshul la gnas par gyis// zhes pa'i chos nyan du gzhug par bya'o// 'byung ba rnyed par dka' ba yang bshad par bya'o// 'jig rten na ni kun mkhyen rnams// gang gi tshe na 'byung 'gyur ba// u du m+WA ra'i me tog bzhin// brgya lam na ni res 'ga' 'byung // gsang sngags spyod tshul blta ba ni// de bas kyang ni dkon par 'gyur// sems can don rnams mnyam med pa// gang gis byed nus mya ngan 'da'// bskal pa bye ba du ma ru// sdig pa gang zhig sngon byas pa// dkyil 'khor 'di 'dra mthong ba yis// de rnams thams cad zad 'gyur na// grags pa mtha' yas sngags spyod pa'i// tshul la gnas pa smos ci dgos// skyob pa'i gsang sngags bzlas na ni// go 'phang bla na med par 'gyur// spyod mchog 'di la gang rnams kyi// blo gros shin tu dri ma med// de rnams kyi ni sdug bsngal kun// 'byung ba'i ngan 'gro yang dag zhi// de nas d+hIHyig las ku sha ma nyams pa'i chun po gcig sngas kyi don du oM badzra tIk+Sh+Na d+hAM zhes pas lan bdun mngon par bsngags nas so// gdan gyi steng du ku sha ha yig gis bon las bskyed pa'i ku sha la oM badzra rak+Sha hUM zhes pa'i sngags 'dis lan bdun bzlas nas gdan gyi don du sbyin par bya'o// 'di bzhin du brjod par bya'o// zhal bzang po rnams bzhengs nas mtho ris kyi dkyil 'khor chen po rnams ji lta ba bzhin du mthong ba de bzhin du rmi lam du yang mthong bzhin bstan du gsol lo// slob ma lhag par gnas pa'o// // de nas nang par snga bar dge ba dang mi dge ba'i rmi lam dri bar bya'o// mi dge ba'i rmi lam byung na chos thams cad rmi lam lta bu'o zhes lhag par mos par bya'o// oM badzra yak+Sha hUM zhes pa brgya rtsa brgyad bzlas par bya'o// de nas bla ma'i zhabs la phyag 'tshal te/ me tog gi snyim pa thal mo sbyar nas gsol ba gdab par bya ste/ srid pa'i mtsho las bdag sgrol ba// dga' chen ston pa khyod gcig po// byang chub chen po'i tshul bstan pa// mgon po chen por bdag 'tshal lo// dam tshig de nyid bdag la stsol// byang chub sems kyang bdag la stsol// de nas dkyil 'khor gyi khang par zhugs te/ chos rnams gzugs brnyan lta bu ste// dag cing gsal la rnyog pa med// gzung du med cing brjod du med// rgyu dang las las yang dag 'byung // de nyid de bzhin nyid nges 'byung // bden pa de yis dkyil 'khor gyi// gzugs brnyan gsal la slob ma ni// kun gyis dri med mthong bar shog // ces pas bden pa'i byin gyi rlabs byas nas dkyil 'khor gyi khang pa'i phyi rol du yon phul nas slob ma rnams rnam par snang mdzad du bsgom par bya'o// oM badzra rak+Sha haM zhes pa 'dis yongs su bzlas pa'i gos dmar pos smad g.yogs dang stod g.yogs byas te/ oM badzra yak+Sha hUM oM badzra aM ku sha dzaHoM badzra pA sha hUM/ oM badzra spo Ta baM/ oM badzrA be sha aHa khaM pIr hUM/ zhes pa 'dis mig ras bcings nas/ me tog phreng ba 'dzin du bcug ste dri bar bya'o// kye khyed dga' ba ci la dgyes// des lan gdab par bya ste/ skal bzangs bdag ni bde ba chen po la zhes so// de nas rdo rje gnod sbyin yongs su bzlas pa'i chus bsang gtor byas te/ snying gar rdo rje bzhag la oM sarba yo ga tsit+ta ut+pA da ya mi su ra te sa ma ya s+t+waM hoHsid+d+ha badzra ya thA su khaM sa ma ya s+t+waM zhes pa 'dis sems dpa'i rdo rje bcing bar bya'o// de nas mdzub mo gung mo gnyis kyis me tog gi phreng ba bzung nas dgug pa dang gzhug pa dang dbang du bya ba rnams bya'o// sa ma ya hUM zhes pa 'dir rang gi sgo nas rdo rje lcags kyu la sogs pa rnams kyis dgug pa dang gzhug pa dang bcing ba dang dbang du bya ba rnams bya ste/ oM badzrAM ku sha dzaHoM badzra pA sha hUM/ oM badzra s+pho Ta baM/ oM badzrA be sha aHzhes pas shar gyi sgo nas de bzhin du gzhug cing 'di bzhin du brjod par bya ste/ deng khyod de bzhin gshegs pa thams cad kyi rigs su zhugs kyis/ de nas ngas khyed la rdo rje ye shes bskyed par bya yis ye shes gang gis khyod kyi de bzhin gshegs pa thams cad kyi dngos grub kyang thob par 'gyur na dngos grub gzhan rnams lta smos kyang ci dgos/ khyod kyis 'dir dkyil 'khor ma mthong ba rnams kyi mdun du smra bar mi bya ste/ khyod dam tshig nyams par gyur ta re zhes brjod nas de nas rdo rje slob dpon rang nyid sems dpa' rdo rje can gyi phyag rgya nyid steng du gdong phyogs pas bcings te/ rdo rje slob ma'i spyi bor bzhag nas 'di skad ces brjod par bya'o// 'di ni dam tshig rdo rje ste/ gal te khyod kyis 'ga' zhig la// 'di smras na ni mgo 'gems so// nga yis 'di gyis shig ces gang bsgo ba de khyod kyis bya dgos so// khyod kyis nga la brnyas par yang mi bya ste/ khyod yang ba ma spangs par tshe'i dus byas te dmyal bar ltung bar gyur ta re zhes brjod do// slar yang slob ma'i snying gar rdo rje bzhag la/ 'di bzhin du brjod par bya ste/ oM de ring rdo rje sems dpa' rang // khyod kyi snying la yang dag zhugs// gal te tshul 'di smras na ni// de ma thag tu dral te gshegs// de nas bdud rtsi lnga pad+ma'i snod du gnas pa la rdo rje sems dpa'i phyag rgyas byin gyis brlabs nas/ oM badzra satwa hUM zhes pa'i sngags kyis kyang byin gyis brlab par bsams nas/ o aHhUM/ 'di ni khyod kyi dmyal ba'i chu// dam tshig 'das na sreg par byed// dam tshig bsrungs na dngos grub 'gyur// rdo rje bdud rtsi'i chu 'thung zhig // oM badzra mr-i to da ka ThaHzhes brjod nas slob ma la sbyin par bya'o// slob mas kyang dam bcas pa 'di brton par bya'o// slob dpon gyis kyang 'di bzhin du brjod par bya ste/ de ring nas brtsams te khyed kyi phyag na rdo rje nga yin gyis ngas 'di gyis shig ces gang bsgo ba de khyod kyis bya dgos so// khyod kyis nga la brnyas par yang mi bya ste/ khyod ya nga ba ma spangs par tshe'i dus byas nas dmyal bar ltung bar gyur te re zhes pa'i mna' bya'o// slob mas de bzhin gshegs pa thams cad kyis byin gyis brlab tu gsol// rdo rje sems dpa' bdag la 'bab par gyur cig ces brjod nas de nas bdag nyid dpal rdo rje sems dpa' sku mdog dkar po rnam par bsam par bya'o// de'i rjes su aHyig las 'od zer gyi phreng ba dang ldan pa rang gi snying gar rnam par bsams te/ hUM yig las slob ma yang rdo rje sems dpa'i gzugs su rnam par bsam par bya'o// hUM trAM hrIHkaM zhes pas snying ga dang mdzod spu dang / lce dang spyi bo rnams su rdo rje dang rin po che dang pad+ma dang sna tshogs rdo rjes mtshan pa bsam par bya'o// sgo 'byed pa'i phyag rgyas rang gi snying ga phye nas slob ma'i snying gar yang de nas rang gi kha las babs te/ rdo rje las aHyig las 'thon te slob ma'i snying gar gnas pa'i rdo rje'i dbus su sangs rgyas rnams rab tu zhugs te lus thams cad gang bar bsam par bya'o// 'di bzhin du brjod par bya ste/ de bzhin gshegs pa thams cad kyis byin gyis brlab tu gsol// rdo rje sems dpa' bdag la 'bab par gyur cig ces brjod nas/ de nas myur du rdo rje slob dpon gyis sems dpa' rdo rje can gyis sangs rgyas nyid brjod par bya'o// 'di khyod dam tshig rdo rje ste// rdo rje sems dpar shes par bya// rdo rje ye shes bla med pa// 'di nyid kyang ni 'bab par shog // oM badzrA be sha aHzhes pas nges par dbab par bya'o// de nas rdo rje slob dpon gyis rdo rje sems dpa'i dam tshig gi phyag rgya bcings te/ he badzra satwa/ he badzra rat+na/ he badzra d+harma/ he badzra kar+m+ma zhes brjod par bya'o// de bzhin du dpal rdo rje sems dpa' la sogs pa gdan drang bar bya'o// de nas rdo rje chos kyi skur slob ma bsgoms te/ de'i lce la aHyig dmar po las skyes pa'i rdo rje dmar po bsam par bya zhing rdo rje zhes brjod par bya'o// de bzhin du bskul bas dge ba dang mi dge ba smra bar byed do// de nas de yis babs pa brtan par bya ba'i phyir tiSh+Tha badzra zhes brjod par bya'o// de nas bden pa'i byin rlabs 'di bya'o// dga' ba yi ni dkyil 'khor 'dir// bdag gi slob ma zhugs pa ni// lha rnams rigs kyi rim pa ni// bsod nams ci 'dra de 'drar shog // 'di yi dngos grub ci 'drar 'gyur// rigs ni gang gi snod du rung // bsod nams mthu yang ci 'dra bar// de ltar dkyil 'khor 'gyur bar shog // ces brjod nas/ de nas khyod kyi mig sngar ji ltar snang zhes dri bar bya'o// des smras pa las dkar po dang ser po dang dmar po dang nag po dang ljang gu rnams kyi 'od kyi dkyil 'khor snang ba las/ zhi ba dang rgyas pa dang dbang dang mngon spyod dang dngos grub thams cad kyi skal ba go rims bzhin du bstan par bya'o// de nas me tog gi phreng ba bzung nas 'phang bar bya'o// pra tIts+tsha badzra hoHzhes brjod par bya'o// de nas des 'phangs pa'i me tog gi phreng ba de'i mgo la bcing bar bya'o// oM pra ti gr-ih+na twa mi maM satwa ma hA ba la zhes so// de nas slob ma'i mig dag la oM yig 'bar ba dang bcas pa bsams te gdong g.yogs bsal bar bya'o// oM de ring rdo rje sems dpa' rang // khyed kyi mig ni dbye bar mdzad// rdo rje'i mig ni bla med pa// thams cad mig ni 'byed par mdzad// ces pas gdong g.yogs bsal bar bya'o// kye'i rdo rje ltos shig ces brjod nas so so'i zhing dkyil 'khor chen po'i rdo rje lcags kyu la sogs pa nas brtsams te rnam par snang mdzad chen po'i mthar thug par bstan par bya'o// de la lha rnams kyi mtshan ma'i dam tshig la yang dad pa dang dang bas me tog gi phreng ba phog pa de'i rnal 'byor yang sbyin par bya'o// yang na slob ma'i skal ba gang yod pa de'i rnal 'byor sbyin par bya'o zhes pa ni slob ma gzhug pa'i cho ga'o// de nas shar gyi sgo la sogs pa rnams su dkyil 'khor la yang phyag btsal bar bya'o// de nas shar gyi sgor rang gi thugs kar me tog gi snyim pa sbyar la lus kyis phyag btsal bar bya ste/ oM sarba ta thA ga ta kA ya bAka tsit+ta pra Na me Na badzra ban+d+ha naM ka ro mi sarba ta thA ga tASh+tsA d+hi tiSh+Tha swA mAM/ oM sarba ta thA ga ta pU dzo pas+tha nA yAt+ma nAM ni r+yA ta yA mi sarba ta thA ga ta badzra sa twA d+hi tiSh+Tha mAM/ lho'i sgor rdo rje thal mo snying gar sbyar nas dpral ba sal btud de/ oM sarba ta thA ga ta pU dzA b+hi Shi ka yAt+ma nAM ni r+yA ta yA mi/ sarba ta thA ga ta badzra rat+nA b+hi Sh-iny+tsa mAM/ de nas rdo rje'i thal mo spyi bor bzung nas zhal sa la btud de nub kyi sgo nas/ oM sarba ta thA ga ta pU dzA pra brtan yAt+ma nAM ni r+yA ta yA mi/ sarba ta thA ga ta badzra d+harma pra brta ya mI/ de bzhin du byang du mgo snying gar btud nas thal mo sbyar te sa la reg nas phyag btsal bar bya'o// oM sarba ta thA ga ta pU dza karma Ni At+ma nAM ni r+yA ta yA mi/ sarba ta thA ga ta badzra karma ku ru swA mAM/ zhes brjod nas phyag lnga btsal bar bya'o// de'i tshe yang slob dpon gyis de bzhin gshegs pa de rnams kyi de bzhin nyid du byin gyis rlob par bsgom par bya'o// da ni dad pa rab tu bskyed// dkyil 'khor 'di de nyid la ltos// khyod ni sangs rgyas rigs su skyes// sngags dang phyag rgyas byin gyis brlabs// phun sum tshogs kun mngon gyur te// khyod kyi dngos grub sbyor nyid kyang // dam tshig bsrung bas dngos grub 'gyur// sngags rnams la yang brtson par gyis// de nas pus mo'i lha nga sa la btsugs te sdig pa so so yang bshags par bya'o// phyogs bcu na bzhugs pa'i sangs rgyas dang byang chub sems dpa' thams cad bdag la dgongs su gsol// rdo rje dang nor bu dang pad+ma dang las kyi rigs la zhugs pa'i de bzhin gshegs pa thams cad kyi yang phyag rgya dang gsang sngags dang rig sngags dang lha rnams thams cad phyogs bcu'i sangs rgyas dang byang chub sems dpa' thams cad bdag ming 'di zhes bgyi ba mdun du bgyis nas/ rdo rje dang / nor bu dang / pad+ma dang / las kyi rigs la zhugs pa'i de bzhin gshegs pa thams cad kyi phyag rgya dang gsang sngags dang rig sngags dang lha thams cad kyi mdun du sdig pa thams cad bdag gis so sor bshags par bgyi'o// phyogs bcu mtha' yas pa'i 'das pa dang ma byon pa dang da ltar gyi sangs rgyas dang byang chub sems dpa' thams cad dang / 'phags pa nyan thos dang rang sangs rgyas dang yang dag par song ba dang yang dag par zhugs pa rnams dang / sems can gyi tshogs thams cad kyi dge ba thams cad la yang rjes su yi rang ngo // phyogs bcu na bzhugs pa'i sangs rgyas bcom ldan 'das thams cad la chos kyi 'khor lo bskor bar bskul ma 'debs so// phyogs bcu'i sangs rgyas bcom ldan 'das sku yongs su mya ngan las 'da' bar bzhed pa thams cad la mya ngan las mi 'da' bar gsol ba 'debs so zhes pa ni sdig pa bshags pa la sogs pa'o// sangs rgyas dang byang chub sems dpa' thams cad la rnam pa thams cad la rnam pa thams cad du bdag nyid dbul lo// dus thams cad du bdag so so nas gzung du gsol// mgon po thugs rje chen po rnams kyis dam tshig chen po'i dngos grub rnams bdag la stsal du gsol lo// dge ba'i rtsa ba de yang sems can thams cad dang thun mong du byas te/ dge ba'i rtsa ba 'dis sems can thams cad kyi 'jig rten dang 'jig rten las 'das pa'i mi mthun pa'i phyogs thams cad dang bral bar gyur cig // 'jig rten dang 'jig rten las 'das pa'i phun sum tshogs pa thams cad dang ldan pas bde ba dang bcas shing bde ba dang bcas pa'i yid kyis mi'i mchog sangs rgyas bcom ldan 'das su gyur cig // bdag kyang dge ba'i rtsa ba 'di yi myur du sangs rgyas nas 'gro ba rnams la phan pa'i phyir 'jig rten du chos ston par gyur nas sdug bsngal mang pos mnar ba'i sems can rnams sgrol bar gyur cig // bla med yang dag rdzogs pa yi// byang chub tu ni bsngo bar bgyi// bdag nyid dbul ba la sogs pa'o// ji ltar dus gsum mgon po rnams// byang chub tu ni nges mdzad pa'i// byang chub sems ni bla na med// dam pa bdag gis bskyed par bgyi// bslab pa rnam gsum tshul khrims dang / dge ba'i chos ni sdud pa dang // sems can don byed tshul khrims rnams// bdag gis so sor brtan par gzung // sangs rgyas chos dang dge 'dun te// dkon mchog gsum mchog bla na med// sdom pa sangs rgyas rnal 'byor 'byung // deng nas brtsams te bdag gis gzung // rdo rje rigs mchog chen po la// rdo rje dril bu phyag rgya yang // de nyid bdag gis so sor gzung // slob dpon dag kyang bdag gis gzung // rin chen rigs mchog chen po yi// dam tshig yid du 'ong ba la// nyin re nyin rer dus drug tu// sbyin pa rnam bzhi bdag gis sbyin// pad+ma'i rigs chen dag pa la// byang chub chen po las byung ba'i// phyi dang gsang ba theg pa gsum// dam chos bdag gis so sor gzung // las kyi rigs mchog chen po la// sdom pa thams cad yang dag ldan// de nyid so sor bdag gis gzung // mchod pa'i las kyang ci nus bgyi// sems can kun gyi don gyi phyir// byang chub sems dpa' bla med pa// dam pa bdag gis bskyed bgyi zhing // sdom pa ma lus bzung bgyis nas// ma brgal ba rnams bdag gis bsgral// ma grol ba rnams bdag gis dgrol// dbugs ma phyin pa dbugs dbyung zhing // sems can mya ngan 'das la dgod// ces pa'i sdom pa bzung ba slob mas brjod par bya'o// de nas slob mas 'di nyid kyis gsol ba gdab par bya ste/ mgon po 'khor lo lha dag gis// de nyid slob dpon las rnams dang // 'khor lo phyir mi ldog pa'i dbang // dam pa dga' stsal du gsol// de nas slob ma mi bskyod pa'i skur bsgoms nas rdo rje gnas pa'i bum pa rnams sems ma rdo rje la sogs pa 'dzin pa lhag par grol ba rdo rje khu tshur gyis chu'i dbang bskur ba 'dis 'dzin pa las/ dbang bskur ba ni rdo rje che// khams gsum kun gyis phyag byas pa// sangs rgyas kun gyi gsang gsum gyi// gnas las byung ba sbyin par bya// oM badzrA b+hi Shiny+tsa hUM zhes pas chu'i dbang bskur ba ni me long lta bu'i ye shes so// de nas rin chen 'byung ldan gyi skur bsgoms nas/ oM sarba bud+d+ha tsU Da ma Ni ma hA mu ku Ta trAM/ rdo rje dbyings kyi dbang phyug mas bzung ba'i bum pa'i chus/ oM badzra d+hA twi shwa ri badzri Ni a b+hi Shiny+tsa hUM/ spyi gtsug tu rnam par snang mdzad sku mdog dkar po byang chub mchog gi phyag rgyas bzhugs par bsam par bya'o// oM badzra badzri Ni hUM/ dpral ba'i steng du mi bskyod pa sku mdog mthing ga sa gnon gyi phyag rgyas bzhugs pa'o// oM rat+na badzra Ni traM rna ba g.yas pa'i steng du rin chen 'byung ldan sku mdog ser po mchog sbyin gyi phyag rgyas bzhugs pa'o// oM d+harma badzri Ni hrIH/ mgo bo'i rgyab tu 'od dpag med sku mdog dmar po ting nge 'dzin gyi phyag rgyas bzhugs pa'o// oM karma badzri Ni aH/ rna ba g.yon pa'i steng du don yod grub pa sku mdog ljang gu mi 'jigs pa'i phyag rgyas bzhugs par bsam par bya'o zhes pa ni/ dbu rgyan gyi dbang bskur pa ste mnyam pa nyid kyi ye shes so// slob ma 'od dpag tu med pa'i skur bsams nas/ sangs rgyas kun gyi rdo rje yis// bdag gis de ring khyod dbang bskur// de 'dir sangs rgyas thams cad kyis// rdo rje rab tu grub phyir zungs// thugs ka'i dang por rdo rjes reg nas lag tu sbyin par bya'o zhes pa ni rdo rje'i dbang bskur ba ste so sor rtog pa'i ye shes so// slob ma don yod grub pa'i skur bsams nas/ oM badzra d+hi pa ti s+t+waM a b+hi Shiny+tsa m+bi tiSh+Tha badzra sa ma ya s+t+waM/ zhes so// lag pa g.yon par dril bu sbyin par bya'o zhes pa ni dril bu'i dbang bskur ba ste bya ba grub pa'i ye shes so// slob ma rnam par snang mdzad du bsams nas// oM badzra satwa s+t+waM a b+hi Shiny+tsa mi badzra nA mA b+hi She ka taH/ kye dpal rdo rje che ge mo zhes bya ba'i de bzhin gshegs pa sa 'og sa stengs mtho ris rnams so// oM mgo bor rdo rje dang dril bu gzung bar bya'o zhes pa ni ming gi dbang bskur ba ste/ chos kyi dbyings rnam par dag pa'i ye shes so// dbang lnga bskur bas sngags kyi rgyud nyan pa dang bshad pa la dbang bar 'gyur ro// dbang lnga po 'di nyid la rig ma'i dbang zhes brjod par bya ste/ thams cad du rdo rje sems ma la sogs pa'i lha mo rnams kyi bya ba yin pa'i phyir ro// slar yang rdo rje slob dpon gyi dbang gi don du gsol ba gdab par bya ste/ gang gis bdag ni khyod drin las// rang dang gzhan don gyur pa yi// rdo rje slob dpon gyi ni dbang // rdo rje'i gter gyis bdag la stsol// slob ma la rgyan thams cad kyis rnam par brgyan par bsgoms te/ hUM dza badzraM/ deng 'dir sangs rgyas thams cad nyid// rdo rje sems dpa'i phyag na gnas// phyag na rdo rje'i brtul zhugs brtan// khyod kyis kyang ni rtag tu zungs// thog mtha' med pa'i sems dpa' ni// rdo rje sems dpa' bde ba che// kun du bzang po kun bdag nyid// rdo rje snyems ma bdag po'i bdag // bcom ldan 'das dang po'i mchog gi skyes bu'o// a yig las skyes pa'i dril bu ni// oM sarba ta thA ga ta sid+h+hi badzra sa ma ya tiSh+Tha e Sha s+t+waM d+ha ra yA mi badzra satwa hrIHhi hi hi hi hUM/ zhes brjod nas slob mas dril bu gzung par bya'o// de ring sangs rgyas thams cad kyi// shes rab dbyangs kyi rjes 'gror shes// byang chub mchog tu rgyal bas bzhed// khyod kyis kyang ni rtag tu zungs// srid pa ngo bo nyid kyis dag // ngo bo nyid kyis srid 'gal byas// rang bzhin dag mchog sems dpa' yis// dam pa yi ni srid par bya// zhes pa ni rdo rje'i brtul zhugs sbyin pa'o// dbang bskur ba ni rdo rje che// khams gsum kun gyis phyag byas pa// sangs rgyas kun gyi gsang gsum gyi// gnas las byung ba sbyin par bya// 'khyud pa'i tshul du'o bya'o// pad+ma dkyil 'khor zhes su brjod// yid kyi dkyil 'khor mchog tu ni// ye shes gzhal yas khang pa zhes// thugs ni yang dag mthong bar brtsegs// phung po lnga rnams bsdus pa yis// sangs rgyas lnga rnams rab tu grags// zhes pa ni dkyil 'khor gyi de nyid do// de nas chos kyi 'khor lo rkang pa dag gi dbus su bzhag nas lag pa g.yas su dung byin nas 'di nyid brjod par bya ste/ deng nas brtsams te lhan cig pa'o// sems ni bskyed pa tsam gyis ni// de ring phan chad 'jig rten la// chos kyi 'khor lo bla med pa// kun nas yongs su bkang nas ni// chos kyi 'khor lo bskor bar gyis// skyo med dogs dang bral ba yis// de ltar sems can don gyis shig // gsang sngags spyod tshul cho ga ni// 'jig rten du ni rtag tu ston// de nyid/ byas gzo sangs rgyas thams cad kyis// nye bar phan pa nyid du gsungs// rdo rje 'dzin pa de rnams kyis// khyed kyang kun nas kun du gsungs// slar yang slob ma rnam par snang mdzad kyi skur bsams nas/ sems can kun la phan don phyir// 'jig rten kun du thams cad nas// ji ltar gdul bya sna tshogs la// chos kyi 'khor lo bskor bar gyis// de bzhin du slob ma mi bskyod pa'i skur bsams nas/ go rims ji lta ba bzhin du rdo rje'i 'khor lo dang / rin po che'i 'khor lo dang / pad+ma'i 'khor lo dang sna tshogs 'khor lo rab tu bskor zhes brjod pa'i tshigs su bcad pa lngas slob ma la rjes su gnang ba sbyin par bya'o// de las byung ba gang gyur kun// sangs rgyas kun dngos bdag nyid pas// rdo rje ming gi dbang bskur ba'i// de bzhin gshegs pas lung bstan bya// srid pa'i ngan 'gro las bton nas// srid pa shin tu zhi bya'i phyir// rdo rje sems dpa' de bzhin gshegs// bdag gis khyed 'dir lung bstan bgyi// kye'i rdo rje che ge mo zhes bya ba'i de bzhin gshegs pas khyod kyi dam tshig 'grub ste/ oM b+hur b+hu ba swAH/ de la 'dir de bzhin gshegs pa'i spyod lam gyi tshul du byas nas chos gos kyi grwa bzung ba'i khu tshur g.yon pa snying gar byas shing g.yas pa mi 'jigs pa'i phyag rgya bya'o// de nas yang de nyid slob ma rnams la bstan par bya'o// gang 'di dag las byung ba'i phyag rgya chen po mchog tu gsang ba'i rnam pa la lung bstan par bya'o// de'i rdo rje sems dpa' la sogs pa de bzhin gshegs pa thams cad rnams te de ni rdo rje 'dzin pa dang de ni byang chub sems dpa' chen po'i 'khor gyi dkyil 'khor dang / de bzhin gshegs pa thams cad kyi dkyil 'khor rnams la/ dam tshig gis slob dpon mtshungs par mgrin gcig tu bla na med pa yang dag par rdzogs pa'i byang chub tu lung bstan par bya'o// 'di ltar 'di nyid las byung ba'i phyag rgya chen po mchog tu gsang ba mchog gi dngos grub kyi gnas 'di yang sngags kyi stobs kyis zhes de dad par bya'o zhes pa ni lung bstan pa'o// de nas dbugs dbyung ba ni sbyin par bya'o// oM ma hA sa ma ya ha na ha na hUM haH/ mchog tu gsang ba dam pa yi// dkyil 'khor mthong zhing zhugs pas na// sdig pa kun las rnam par grol// de ring khyed rnams legs par gnas// bde chen theg pa 'di la ni// phyin chad 'chi ba khyed la med// shin tu srid pa grub pa'i phyir// srid pa'i sdug bsngal las khyed 'das// rdo rje dam pa'i phyag rgya dang // byang chub sems ni spang mi bya// gang gis bskyed pa tsam gyis ni// sangs rgyas nyid ni the tshom med// dam chos spang bar bya ba ni// nam du'ang bya ba ma yin te// mi shes pa la de nas ni// rmongs pas mnyan par bya ba'ang min// rdo rje dril bu phyag rgya yang // nam yang spang bar mi bya'o// sangs rgyas kun dang mtshungs pa'i phyir// slob dpon 'di ni smad mi bya// rang gi bdag nyid mnar gyur pa'i// dka' thub bye brag yongs su spangs// ma 'ongs rdzogs sangs rgyas 'gyur ba'i// ji ltar bde bas bde 'gyur gzung // da ni sngags dang rgyud dag gis// khyod kyi dkyil 'khor slob dpon gzung // sangs rgyas byang chub sems dpa' dang // lha rnams dag kyang dgongs par 'gyur// sems can kun la brtse don du// khyod kyi dkyil 'khor cho ga bzhin// rab tu 'bad de bri bar bya// sngags la sgrub pa po rnams sbyor// zhes pa ni dbugs dbyung ba sbyin pa'o// de ltar 'jug bzhin pa phyir mi ldog pa'i dbang bskur ba ni// de la 'di'i rim pa ni/ byang chub rdo rje sangs rgyas la// zhes pa la sogs pa'i tshigs su bcad pas gsol ba gdab par bya'o// phyi nas gdugs dang / rgyal mtshan dang / ba dan dang / 'khor lo dang / dung la sogs pa'i nyer spyod rnams tshogs par gyur nas shar gyi sgor seng ge'i khri'i steng du slob ma bla res kyi 'og tu bzhag la rgyan thams cad kyis rnam par brgyan nas rnam par snang mdzad du rnam par bsgom ste/ de'i ngo bo khri'i steng du sna tshogs pad+ma 'dab ma brgyad pa la gnas nas rang gi yi dam gyi lha'i rnal 'byor gyis yang dag par bkod de dam tshig sems dpa'i thugs ka'i steng nas 'od zer byung nas dkyil 'khor gyi 'khor lo'i rnam pas nam mkha' khyab pas bum pa dang / gdugs dang / rgyal mtshan dang / ba dan la sogs pa gzung ba rnams kyis slob ma la dbang bskur bar bsam par bya'o// dbang bskur ba ni rdo rje che// khams gsum kun gyis phyag byas pa// sangs rgyas kun gyi gsang gsum gyi// gnas las byung ba sbyin par bya// zhes pa'i tshigs su bcad pa slob dpon rang nyid kyis brjod nas slob ma la dbang bskur bar bya'o zhes pa ni slob dpon gyi dbang bskur ba'o// bum pa'i dbang gis lus kyi dri ma rnam par dag nas bum pa'i dbang thob pa'i slob mas gsang ba'i dbang zhu bar bya ste/ khyod ni sangs rgyas kun dang rdo rje sems dpa'i bde sgrub pa// byang chub sems dpa' de bzhin gshegs pa'i sras dang bcas rnams la/ kun nas chags phyir rang gi bde ba yid 'ong bde chen gyis// shin tu gdung ba dus ring po la stong nyid bsgom pa yis// kun nas chags pa'i rgyu yis ni// dri med spyod pa kun du bzang // byang chub rgyur ni chags pa yis// dam tshig rdo rje rnam par dag // 'dis gsol ba btab pa'i rdo rje slob dpon bla ma chen pos slob ma la dbang bskur bar bya'o// rang gi phyag rgya slob mas dbul bar bya ste/ yang na gzhan yang ji ltar rnyed pa'i gzugs dang lang tshos brgyan pa rnyed nas rigs lnga'i cha dang ldan par byas nas de'i pad+ma yang dag par sbyangs te/ rang gi rdo rje'i rang bzhin gyis bya'o// phyi nas snyoms par zhugs te bsrub cing srub pa'i rim pas bde ba bcings te slob ma la bltas nas mtshon par bya ste ming med dang mthe bos byang chub kyi sems slob ma'i khar sbyin par bya'o zhes pa gsang ba'i dbang bskur ba'i rim pa'o// // gsang ba'i dbang bskur ba thob nas rdo rje'i dag rnam par sbyangs par byas nas sems kyi rdo rje sbyangs pa'i phyir gsol ba gdab par bya'o// byang chub rdo rje sangs rgyas la// zhes pa la sogs pa'i tshigs su bcad pas so// de nas de bzhin gshegs pa rnams dbang por mdzad nas lag pa dag tu lag pa sbyin par bya'o// bla ma rdo rje can gyis ni// slob ma'i mgo bor lag pa sbyin// gzungs ma yid 'ong 'di khyod kyis// bsten byar sangs rgyas rnams kyis gsungs// rdo rje 'khor lo rim sbyor bas// bde ba dam pa myong bar gyis// thabs gzhan gyis ni sangs rgyas min// de phyir rig ma 'di ni mchog // chos kun gnyis su med par ni// gnyis su med pa nyid kyis mtshon// de dang bral na rtag tu khyod// 'khor ba yi ni bya bar 'gyur// 'di de sangs rgyas thams cad kyis// rig ma'i brtul zhugs bla na med// rmongs pa gang zhig 'da' byed pa// de la mchog gi dngos grub med// dri chen dri chu sogs za ba// bu khyod spro bar byed dam ci// de bzhin khu khrag sha rnams dang // mi mo la gus de bzhin gzhan// b+ha ga'i pad+mar 'o byed pa'i// bde ba ji bzhin bu khyod smros// thabs kyi brjod par bya ba ste// lha mo'i khu khrag sogs za bar// ci yi phyir na bdag mi spro// mi mo rtag tu gus par bya// b+ha ga'i 'o yang de bzhin no// zhes brjod par bya'o// e ma bdag gi pad+ma 'di// bde ba thams cad yang dag ldan// gang gi cho gas sten byed pa// de yi mdun du bdag gnas so// sangs rgyas bsten pa la sogs pa// pad+mar bya ba ji bzhin gyis// bde chen rgyal bo rang nyid ni// 'di nyid du ni yang dag bzhugs// b+hany+dza mok+Sha hoH/ zhes pas rdo rje byin gyis brlabs nas/ sor mos rdo rje dbyings kyi dbang phyug ma'i rtsa bskul bar bya'o// oM sarba ta thA ga tA nu ru ga badzra swa b+hA ba At+ma kou0f85haM/ bde ba bskul bar bya'o// pad+mar rdo rje rab bzhag nas// byang chub sems kyang ltung mi bya// bskyod pa la ni dga' ba yis// sems ni bskyed cing bsgom par bya// rnal 'byor can gyi byang chub sems// ji srid gshegs par mi bya bar// gang yang dga' bde skyes thob pa// de srid rgyun mi 'chad par thob// byang chub sems ni lhung ba las// dngos grub kun gyi ster ni gang // phung po rnam shes brgyal ba las// smad du med pa'i dngos grub gang // mkha' dbyings rdo rje sbyor ba yis// reg bya las ni ngo mtshar che// bde ba skyes pa gang de ni// mchog tu dga' ba'i byed pa po// sna tshogs dga' ba'i dbus su ni// mtshan nyid bltas la bstan par bya// chu skyes gdan gyi nor bu yis// ze'u 'bru btab pa'i gnas dag la// rdo rje skyil krung gi sems ni// nor bu'i mthar gyur pa las blta// de las gang skyes ye shes te// de yi ye shes dri med sku// 'dod chags ma yin chags bral min// dbus la yang ni mi dmigs te// gang tshe rnal 'byor ye shes mthong // de bas gnas te 'gyur ba med// thun tshod yang na nyin zhag gam// zla phyed zla ba lo yis sam// bskal pa bskal pa stong phrag tu// dbang bskur ye shes gnas par bya// bla ma'i thugs las nges 'byung ba'i// slob ma'i snyims 'jug bltas nas ni// gti mug dga' ma la sogs bzhi// de yi sems la nges gzhug bya// slob mas de yi cha bzung ste// chu skyes nang du spro bar bya// de nas bcud len sems kyis ni// byang chub mngon gyur gzung bar bya// zhes pa ni shes rab ye shes kyi dbang bskur ba'i cho ga'o// // da ni ye shes sbyangs pa'i phyir ji skad gsungs pa'i cho gas mngon sum du gzung ba'i shes rab ye shes kyi dbang bskur// de bzhin du 'bras bur gyur ba'i dbang bzhi pa rin po che bshad par bya'o// gzhan ma yin pa'i dam tshig bshad pa'i 'jigs pas gzhan du gsungs pa/ dbang ma bskur phyir rnal 'byor pa// rnal 'byor nyid ni slu bar byed// mkha' la khu tshur bsnun pa dang // ri dwags skam ni 'thung byed pas// de'i phyir/ ji skad gsungs bzhin cho gas dbang bskur sbyin// slob ma'i mos pa'i yid ni yang dag brtag // zab cing rgya che'i tshul la lhag mos nas// rin chen dbang gi de nyid tshig gis sbyin// gzhan du ma yin zhes te ji ltar khong du chud par bya zhe na/ 'di ltar lhag par mos pa rgya chen pos gsar bu'o zhe na gsungs pa/ chu skyar las ni chu yin te// du ba las ni mer shes bzhin// byang chub sems dpa' blo ldan gyis// rigs ni mtshan ma dag las shes// shin tu rab tu chu skyes zhal// dga' ba rab rgyas lus las 'khrungs// de nyid gzigs pa'i mkhas pa yis// rjes su slob ma dam pas zungs// zhes so// gang bcom ldan 'das kyis gsungs te/ dbang bskur rnam gsum dbyer med pa// rgyu nyid las ni rab tu gsungs// slob dpon gsang ba shes rab dang // bzhi pa de yang de bzhin no// zhes so// skad cig dgod dang lag pas thob// de yang 'khyud pa rgyud la ste// dga' dang mchog dang de bzhin du// sna tshogs lhan skyes de bzhin du// sna tshogs dang pos dga' ba ste// mchog dga' rnam par smin pa'o// khyad par dga' ba rnam par nyed// lhan cig skyes dga' mtshan nyid bral// sna tshogs rnam pa du mar brjod// 'khyud dang 'o la sogs pa'o// rnam smin de las ldog pa ste// yang dag bde ba'i ye shes spyod// rnam nyid mthun par gsungs pa ste// bde ba'i rang bzhin kyang spyod byed// mtshan nyid dang bral gsum po las// chags dang chags bral rnam par spangs// de'i phyir gsungs pa/ chags pa ma yin chags bral min// dbu mar yang ni mi dmigs pa// gsum po spangs las de nyid ni// lhan skyes byang chub ces brjod do// 'dir don de nyid dpal gsang ba 'dus pa las kyang gsungs te/ bsgrub bya sgrub byed yang dag sbyor// gang de bsnyen par gsungs pa ste// rdo rje pad+ma mnyam sbyor ba// nye bar sgrub pa zhes brjod de// hUM phaT yi ge yang dag ldan// sgrub pa la ni g.yo bar gsungs// ngo bo nyid kyi rang bde zhi// sgrub pa chen po zhes brjod do// bsgrub bya dang ni sgrub byed dag // rdo rje rab zhugs mtha' mar dga'// shin tu bskyod pa'i byang sems kyis// mtha' la mchog tu dga' ba'o// 'dzag las chags pa dang bral ba'i// 'di dag gi dbus la gang gi tshe rang gi zhi ba'i bde bar gyur pa de'i tshe bsgrub bya lhan cig skyes pa'i dga' ba zhes pa'i don de nyid kyi phyir gsungs pa/ thog ma tha ma dag min dbus// srid dang mya ngan 'das pa'ang min// 'di ni mchog tu bde chen te// so sor rang gi rig pa yi// slar yang gsungs te/ chags bral las ni myang 'das dang // mchog tu dga' ba srid par bshad// rab tu bde ba tsam gyis kyang // lhan cig skyes pa rnam par spangs// mchog tu dga' ba yang dag thob// skad cig sna tshogs nyid ni spangs// ston pas gsungs pa sems dpa' che// bde ba chen po gzung bar bya// ji srid byang chub mthar thug par// sems can don gyi rdo rje 'dzin// zhes pa la sogs pa ste/ de'i phyir ji ltar rnam pa gsum po dbyer med par gsungs te/ rgyu dang 'bras bu gzhan min phyir// rnam gsum sngon du rab tu grags// khyad par dga' ba'i dbus dag tu// bzhi pa'i rnam par grags pa'i phyir// ji ltar zhe na 'di dag gis// dbus ma la ni rab tu bshad// mchog mtha' dbus ma dga' bral dang // stong dang stong min rdo rje 'dzin// zhes pa la sogs pa'i tshig las stong dang stong min ji ltar zhe na/ thog ma tha ma med zhi ba// 'di gsal ngo bo'i bdag nyid rig // stong dang snying rje dbyer med pa// byang chub sems zhes shes par bya// zhes pa ni grub pa'i mtha'o// de thabs gang gis sgrub par byed na/ dkyil 'khor gyi 'khor lo la sogs pa'i thabs kyis rang byin gyis brlabs pa'i rim pas rgyas par shes par bya ste/ 'di dang 'dis mya ngan las 'das pa gang dang gang las na/ so so rang rig ye shes 'di// ji skad gsungs bzhin 'das pa'i yul// de yi go 'phang la gnas phyir// kun mkhyen ye shes de rang bzhin// gzhan yang gsungs te/ lhan cig skyes par gsungs pa las/ gzhan ni gang du'ang rnyed mi 'gyur// bla ma'i rim pa nyer bstod dang // bsod nams nyid las bdag gis shes// bla ma'i zhabs kyi drin gyis ni// rang nyid bsod nams tshe dga' dang // 'dzin las skyes phyir ye shes ni// ji skad gsungs bzhin 'das spyod yul// de bzhin du yang gsungs te/ byed pa dang bral 'gro la rtag tu shar// bde ba'i rgyal po gcig nyid rgyal gyur cig // gang zhig gang gis rjod par byed pa yang // thams cad mkhyen pa tshig gis phongs par gyur// de yi de nyid bla ma'i gsung las slob mas rtogs par 'gyur/ lhan skyes gnas skabs bdud rtsi ro ni gang du smras shing ji lta bu// blo yi spyod yul ma yin tshig gi spyod pa ma yin zhing // ring du gyur te bla mas dngos po'i gtam gyi 'jug pas stong // rgyud kyi rim pas snying rje la sogs yon tan gyis zhugs pa// dad pa dang ldan snying la gang du rang nyid kun nas ster bar byed// ci ste byang chub kyi sems bskyed pa'i ci zhe na/ de gsungs pa/ dbang po rnams ni rang nyid ji bzhin yid ni nang zhugs bzhin// tshig ni nyams bzhin 'jug pa bzhin smra lus ni yang dag bde bas rgyal// dbang po'i tshogs ni nyams shing 'jug med cing // rnam rtog ma rdzogs srid pa'i sa bon no// dga' ba'i rang bzhin 'di ni nam mkha'i me tog bsil ba'i ro myong ba// dbang po ji ltar rnam pa zhi gyur nyams pa'i rang bzhin no// de yi 'bras bu lhan cig skyes pa'i dga' ba lus kyi me tog bla ma'i zhabs la dris// de nyid gsungs pa/ yul rnams mnyam dus gyur pa yi// zhi ba gang de phyag 'tshal lo// dbang po rnams ni mtshungs pa yis// gang gis mngon par dga' ba yi// sku ni shin tu gcig pu mdzes// gang du yang ni sad gyur pa// mkhas pas yid la bcag par gyis// de'i phyir/ blo yang mtha' dag rnam rtog bcom nas ni// gang 'dir bde ba dam pa'i stobs byed do// mkhas pas de yang bya ba bya / gzhan yang phun tshogs bsam yod pas// 'di la re zhig zhal gyi blo gros rgya chen pos so// de'i phyir yang dag pa'i bla ma dam pa la slob la slob ma dam pas gus par bya'o// sku gsum gyi rjes su 'jug pa bde ba chen po'i tshul so so rang gis rig par bya'o// shes rab ye shes mchog gi dbang // bya ba byed pa 'dir bshad do// de ring bdag skyes 'bras bur bcas// bdag gi gson pa'ang 'bras bur bcas// de ring sangs rgyas rigs su skyes// sangs rgyas sras su da gyur to// zhes pa ni dbang bzhi pa'i cho ga'o// // da ni me'i bya ba brjod par bya ste/ de la rgyas pa'i thab khung gi mtshan nyid ni/ khru do'i tshad kyi rang bzhin can me thab kyi rnam par bya'o// de la yang sreg rdzas kyi dngos po dang rjes su mthun pa'i ring thung dang zlum po bya'o// phyed du brkos la yang na cha gsum du byas pa'i cha gnyis brkos la thab khung gi cha drug gi cha gcig gi tshad kyis chur bya zhing stegs bu yang 'di yis so// de rnams kyi nang gi ri mo ni stegs bu'i tshad kyi phyed do// phyir yang stegs bu bya'o// de'i phyi rol du rmig pa dang ba ran+ha la sogs pa ji ltar mdzes par bya'o// thab khung gi dbus su 'khor lo rtsibs brgyad pa bri bar bya'o// de'i dbus su rdo rje rtse lnga pa dkar po bri bar bya'o// phyogs kyi rtsibs rnams la mi bskyod pa la sogs pa'i mtshan ma rnams bri bar bya'o// stegs bu'i phyogs rnams su 'khor lo dang rdo rje dang rin po che dang pad+ma dang sna tshogs rdo rje'i phreng ba'o// mtshams bzhi ru zla ba la rdo rje bri bar bya'o// de yang thab khung gru bzhi pa'am rin po che cha brgyad pa'i rnam pa lta bu'am pad+ma'i rnam pa'am yang na 'khor lo'i rnam pa bya'o// de nas thab khung gi nang du stegs bu rnams la oM badzra satwa aH/ zhes pa 'dis lan bdun mngon par bzlas pa'i shin tu ring ba yang ma yin shin tu thung ba yang ma yin pa'i ku sha gnyis slob dpon gyi g.yon nas brtsams te g.yas skor gyis shar du rtse mo bstan pa dang lho ru rtse mo dang nub tu rtse mo dang byang du rtse mo bstan nas dgod par bya'o// oM a mi ku shA di byAHsa bi trA brah+ma de ba tAH/ bud+d+ha d+harma saM g+ha ra tAH/ pr-i th+wi dzA twa di ya gar+b+hAH/ sarba big+h+nAM shAn+tiM kurban+tu swa sti swA hA/ oM ku sha 'di ni lha rnams kyi// lha rnams tshangs pa'i dag byed de// sangs rgyas chos dang dge 'dun mnyes// sa las skyes pa'i 'dab ma'i snying // bgegs rnams zhi bar mdzad du gsol// swa sti swA hA/ zhes pa'i sngags kyi rtse mo shar du bstan pa'i ku shas thab khung gi phyir dgam par bya'o// de nas pA la sha dang u dum+WA ra dang / a shwad+tha dang / a mra dang / ka daM pa kA dang kaM ke li dang tsU ta dang yak+ShaM ga dang pak+Sha dang ba d+ha la sogs pa'i 'o ma can gyi shing las byung ba mthe'u'i tshad tsam srid du ring ba 'o ma can dang mngar ba dang / ro bska ba'i bud shing rnams phung por brtsigs te/ dge 'dun dang rgyal po'i pho brang dang rgyal po la sogs pas mchod sbyin gyi shing btsugs shing bsrubs pa las byung ba'i me pra dz+wa l+ya dz+wa la dz+wa la b+h+yo hUM/ zhes pa 'dis mngon par bsngags nas me gzhag par bya'o// gtor ma chen po yang gtong bar bya'o// rang gi gdan gyi bya ba'i ched du g.yon gyi char man 'ji'i steng du dung chos gsum gzhag par bya'o// de'i steng du bzed zhal gyi snod gsum yang gzhag par bya'o// de la gnas pa'i dung dri ma med pa la chu dang me tog dang ku sha'i chun po dang bcas pa ni bsang gtor gyi phyir ro// sbrang dang 'o ma dang me tog dang bcas pa ni dbus su gzhag par bya ste mchod yon gyi ched du'o// dri'i chu dang 'bras yos dang bcas pa nang du bcug pa ni zhabs bsil dang zhal bsil gyi ched du'o// g.yas kyi char yam shing dang me tog go// me tog bzang po'i sa bon dang / pri yang ku dang / su mu kha'i sa bon dang / nA ga ge shar dang / pad+ma dkar po'i ke shar dang / spos dkar dang / gur gum dang / ga pur dang / tsan+dan dkar po dang / til gyi mar khu dang / nir+yA sa dang / a ka ru dang / gu gul dang / rak+to ta la dang / til nag po dang / 'bras bu dang / bil ba'i 'bras bu dang / go la'i 'bras bu dang / 'bras yos dang / sA lu dmar po dang / so ba dang / nas dang / gro dang / sran ma mA Sha dang / 'bras ma nyams pa dang / zho dang bu ram gyi bza' ba dang / dUR+Wa dang / kun+da sbyar ba dang / ku sha dang / mngar gsum dang / khu ba'i rigs dang / bdug spos dang / me tog dang / zhal zas dang / dri dang mar me la sogs pa'i mchod pa dang sreg rdzas rnams dgod par bya'o// de la me 'bar ba'i dbus su paM yig las skyes pa'i pad+mar bsams la/ de'i steng du raM yig las byung ba'i me'i dkyil 'khor las hUM yig las byung ba'i me'i lha sku mdog ser po zhal gcig phyag bzhi g.yon na dbyug pa dang spyi blugs 'dzin pa/ g.yas na mchog sbyin dang bgrang phreng 'dzin pa/ rgyan dang na bza' ser po bsnams pa/ mchod phyir thogs pa dang bcas pa/ spyan gsum pa ral pa'i cod pan can rdo rje sems dpas dbu brgyan pa'i me lha dam tshig sems dpa' rnam par bsgom par bya'o// oM e h+ye hi ma hA b+hU ta de ba r-i Shi dwi dza san+ta ma/ gr-i hi twA hu ti ma hA raM a smin san+ni hi to b+ha bA swA hA/ zhes pa 'dis ye shes kyi me lha spyan drang ngo // oM AHTa ki dzaHzhes pa'i sngags 'dis 'dod pa'i rgyal po'i phyag rgyas spyan drangs la bsang gtor bya'o// oM AHbadzra yak+Sha sarba bA pa big+h+nAM mA rAn b+ha smiM ku ru hUM phaT/ yungs kar lnga'i bza' ba yis so// oM AHbadzra karma sarba kle sho pa kle shA g+na shAn+tiM ku ru hUM phaT/ chu yis so// oM AHbadzra rak+Sha sarbA ba ra Na ma lA pa na ya hUM phaT/ kham phor dkar pos sbyang bar bya'o// oM AHbadzra san+ti sarba bu N+ya dz+nyA na saM b+hA rAn+d+ha kA ya hUM phaT swA hA/ zan gyis sbyang bar bya'o// sngags de rnams kyis sbyang bar bya'o// bsang gtor dang mchod yon dang zhabs bsil dang zhal bsil rnams byas nas dam tshig pa blta bar bya'o// oM ag+na ye A di byA di byA bi ShA bi Sha ma hA shri ye ha bya ka bya bA ha nA ya dr-i sh+ya dzaHhUM baM hoHsa ma ya s+t+waM ma ti/ lag pa g.yas pa mi 'jigs pa sbyin pa'i rnam pas mdzub mo gug pa'i rnam pas bkug nas gung mo'i tshigs gsum par gzung bar bya'o// mtheb chen logs su langs pa ni me lha'i dam tshig gi phyag rgya'o// oM badzra rak+Sha hUM/ bsang gtor gyi sngags ni/ oM ag+na ye pra ba ra sat+kA rA ya prok+Sha NaM pra tIts+tsha swA hA/ bsang gtor gyi sngags so// oM ag+na ye pra ba ra sat+kA rA ya ar+g+haM pra tIts+tsha swA hA/ mchod yon gyi sngags so// oM ag+na ye pra ba ra sat+kA rA ya pA phyAM pra tIts+tsha swA hA/ zhabs bsil gyi sngags so// oM ag+na ye pra ba ra sat+kA rA ya any+tsa ma naM pra tIts+tsha swA hA/ zhal bsil gyi sngags so// oM badzra te dza aM zhes pa'i sngags kyis me'i dam tshig pa gzhug par bya'o// oM sarba ta thA ga ta kA ya bi sho d+ha ya hUM swA hA/ dri bzangs lnga la sogs pas khrus bya zhing phyi'i me tog la sogs pa'i mchod pa dang / sgeg mo la sogs pa brgyad kyis yang dag par mchod nas dril bu dkrol bar bya'o// de la bsang gtor ni sku thams cad la'o// zhabs bsil ni zhabs la'o// mchod yon ni spyi bo ru'o// zhal bsil ni zhal bsil bar bya'o// slob dpon gyi lag pa'i 'dab ma cha bzhi pa'i cha gcig ni sor ro// de'i tshad kyis mi mnyam pa nas lhag par sor sum cu rtsa brgyad kyis tshogs pa'i dgang gzar gyi srid kyi tshad do// de la sum 'gyur gyi tshad kyi sa 'og tu rdo rje/ yu ba'i steng du sor gsum pa'i tshad kyis rin po che'o// de'i steng du mi mnyam pa nas kyis lhag pa'i sor bzhi'i tshad kyi gru bzhi pa'i kha'o// de'i sum chas steng du'o// mthil du dbus su chu skyes 'dab ma brgyad pa'i ze'u 'bru'i steng du gnas pa'i rdo rje rtse lnga pa'o// mtha' skor du sor gnyis kyi kha khyer can no// de'i phyi ru de'i tshad babs pa'i mchu pad+ma'i 'dab ma lta bu// de'i steng du rdo rje rtse gsum pa sor gsum pa'o// nang nas bcud kyi rgyun 'bab pa'i bu ga mthe'u chung gi tshad tsam dbus nas bya'o// de dang so so'i khyad par yu ba'i steng du zlum po sor gsum pa'i tshad do zhes pa ni blugs gzar ro// dgang gzar rjes su mthun pa'i yu ba la rdo rjes rin po che dag gis mtshan pas brgyan pa sor gnyis pa pad+ma'i 'dab ma'i rnam pa la sor gnyis gting du zas pa ste/ lus kyi dga' ba la sogs pa steng du sa su rdo rjes mtshan pa ni blugs gzar ro// dgang blugs de yang gser dang zangs ma la sogs pa'i rdzas las byung ba'o zhes pa ni dgang blugs kyi mtshan nyid do// de nas me'i zhal nas raM yig las nas 'bru'i tshad tsam gyis rdo rje dkar po rnam par bsgoms la/ pus mo'i bar du gnas pa'i blugs gzar gyi me lha'i zhal du rang gi sngags kyis sbyangs te mar gyi dgang blugs dbul lo// oM ag+na ye swA hA/ de nas mar la rtse mo bsnyugs pa'i ya ma shing rim pa bzhin du sbyin sreg bya'o// oM badzra arkA ya swA hA/ arkA'i'o// oM badzra so ma ya swA hA/ pa la sha'o// oM badzrod ga rA ya swA hA/ seng ldeng gi'o// oM badzra bud+hA ya swA hA/ a pa margA'i 'o// oM badzra ku be rA ya swA hA/ n+ya gro d+ha'i 'o// oM badzra yak+ShA ya swA hA/ u dum ra'i'o// oM badzra sha ne sh+tsa rA ya swA hA/ sa mya'i'o// oM po d+hi br-ik+Sha ya swA hA/ a shwad+tha'i 'o// oM badzra lA tA ya swA hA/ pA la sha'i 'o// oM pra h+ma bi dzA ya swA hA/ tshangs pa'i shing gi'o// oM ma d+hu ne swA hA/ sbrang shing gi'o// oM a shwa kA ya swA hA/ mya ngan med pa'i shing gi'o// oM sarba pA paM pra sha ma na ya swA hA/ be kaM ka'i'o// oM badzra sa ha ka rA ya swA hA/ a mra'i 'o// oM sarba kla sha pa sha ma nA ya swA hA/ ka dam+pa dang gaM ba ri la sogs pa rnams kyi'o// oM a bra ti ha ta badzrA ya swA hA/ ku sha rnams kyi'o// oM badzrA yu She swA hA/ dUR+Wa kun+da dang bcas pa'i 'o// oM sarba pA bi da ha na badzrA ya sarba pA paM da ha swA hA/ til rnams kyi'o// oM badzra puSh+Ta ye swA hA/ 'bras ma nyams pa rnams kyi'o// oM badzra be gA ya swA hA/ nas rnams kyi'o// oM badzra g+ha sma rA ya swA hA/ gro rnams kyi'o// oM badzra bi dzA ya swA hA/ so ba rnams kyi'o// oM ma hA ba lA ya swA hA/ mon sran gre'u'i 'o// oM badzra lA dzA ya swA hA/ 'bras yos kyi'o// oM sarbA r+tha sid+d+hA ya swA hA/ yungs kar gyi'o// oM sarba saM pA de swA hA/ zho dang bur zan 'dres ma'i 'o// oM badzra pri ya ta mA ya swA hA/ pri ya ng+ku'i me tog rnams kyi'o// oM aHbadzra daR+sha neHpha lA ya swA hA/ ko la'i 'bru rnams kyi'o// oM ga ga ne ga ga ne pi lo ki te hUM phaT/ te dz+wa rA dza/ che ge mo'i puSh+TiM ku ru swA hA/ bil ba la sogs pa shing thog rnams kyi'o// de nyid gsum gyi mthar swA hA sbyar te gzhan rnams kyi yang sbyin sreg bya'o// da nas pus mo dag gi bar du gnas pa'i g.yas g.yon pas mar gyis gang ba'i dgang gzar la sogs pa dang lag pa g.yas pas blugs gzar kha 'og tu bstan pa la sogs pa'i tshogs pa g.yas su bskor bzhin pas bdag nyid dam lha'i skur gyur pas/ me lha'i zhal du 'jug bzhin pas 'byor pa ji lta ba bzhin du lan gcig dang gsum dang lnga dang bdun dang nyi shu rtsa gcig gi bar du dgang blugs dbul bar bya'o// sngags ni/ oM ag+na ye dI pyA bi ShA bi Sha ma hA shri ye ha bya ka bya ba ha nA ya che ge mo'i puSh+TiM ku ru swA hA/ de la yang 'dir rdzas thams cad me lha'i zhal du dbul bar bya'o// yam shing dang ku sha la sogs pa 'od kyi dkyil 'khor la'o// zhal zas dang bza' ba la sogs pa phyag tu'o// me tog ni dbu la'o// bdug spos ni 'bar ba'i phreng ba la'o// dri bzang ni thugs kar ro// mar me dang lha bshos ni mdun du'o// 'dis 'di la sbyin sreg gi 'bru dang / glang po che dang / sa gzhi dang / zhing 'phel bar byed do// thab kyi bya bas ni khyim 'phel bar byed do// mar gyis ni phun sum tshogs pa thams cad byed do// yam shing gis ni dpa' bar byed do// ku shas srung bar byed do// yungs kar gyis zhi bar byed do// 'bras ma nyams pas rgyas par byed do// til gyis sdig pa sel bar byed do// so bas don grub par byed do// mon sran gre 'us stobs 'phel lo// nas kyis myur ba'i shugs so// dUR+Was tshe 'phel bar byed do// tshe ring ba dang nad med pa gro yis byed do// sbrang dang 'o mas shes rab rab tu ster ro// zho dang bu ram 'dres ma'i bzang bas bde ba thams cad ster ro// shing thog gis phun sum tshogs pa thams cad byed do// bil bas bu dang tsha rgyud la sogs pa rnam par 'phel bar byed do// pad+ma dang ut+pa la la sogs pa'i me tog gis kha dog dang gzi brjid 'phel bar byed do// tsan+dan la sogs pas dpal 'phel bar byed do// dri dang so rtsis bkra shis par byed do// de nas me la dge ba dang mi dge ba'i mtshan ma yongs su brtag par bya ste/ de la rtse mo gcig tu 'bar na phun sum tshogs pa thams cad 'byung ngo // rtse mo bzhir gyur na rgyas par 'gyur ro// phung po gcig tu gyur na don chen po ster ro// rtse mo gnyis mi yo bar gnas na bar ma'o// chu shel dang nor bu'i 'od dang ba mo dang kun+da dang zla ba'i gzugs dang kha dog rnams ni sdig pa thams cad rnam par zhi ba'o// gser dang puSh+Ta rA ga lta bus ni dpag tu med pa'i phun sum tshogs par byed do// dza ba dang mya ngan med pa'i me tog dang ban+du ka dang kiM shU ka dang in+d+ra go pa dang byi ru dang / gser btso ma lta bus ni rgyal srid dang dbang phyug la sogs pa la dbang du byed do// du ba med cing snum pa dang bai DUr+ya'i kha dog lta bus ni tshe 'phel ba dang nad med pa byed do// a ga ru dang tsam pa ka dang / ko shI ra dang / ut+pal dang / mA lA tI dang / pad+ma dang sna ma dang / sih+la dang / tsan+dan dang / ga pur dang gur kum dang / gla ba la sogs pa'i dri bzang po rnams kyis rig pa'i gnas las 'khor byed pa rab tu ster ro// pi wang dang gling bu dang zangs dung dang rnga bo che la sogs pa'i sgra'i dbyangs kyis bde ba thams cad rab tu ster ro// rgyal mtshan dang nya dang bum pa dang pad+ma dang dung dang ral gri dang / chu skyes dang / rnga yab dang / rtse gsum pa dang / glang po che dang / rta dang / bkra shis dang / dpal gyi be'u dang / dga' ba 'khyil pa dang / mar gyis gang ba'i dgang blugs dang / gdugs dang g.yas su 'khyil pa dang / rdo rje bzang po'i rnam pas ni don chen po'o zhes pa ni me'i dge ba'i mtshan ma'o// g.yo zhing 'khrug par 'bar ba dang me du ba chen pos ni nad rab tu mang por 'gyur ro// mdangs med cing me stag 'phro ba gdong dang rtse mo rnam par 'chad cing 'phro zhing 'tshegs pas ni 'chi bar 'gyur ro// g.yo zhing g.yon du 'khor ba dang skad cig re re la g.yon skor du 'khor zhing 'khyog pas ni sa gzhi dang rigs zad par byed do// rtsub pa dang mdog ngan pa dang shin tu 'dres pa dang nag po dang sngo bsangs kyang don rnam par nyams par byed do// chu las skyes pa'i srog chags kyi dri dang dri mi zhim pa dang ma he dang byi la dang khyi dang ce spyang gi dri dang ra dang bya rog gi dri dang rdul gyi dri rnams kyis rnam par 'jig pa ster bar byed do// sprin gyi sgra dang khyi dang tsa ts+tsha Ta dang tshi ts+tsha ma siM mi si mA ya mA na dang mi mnyam pa'i dbyangs dang sgra drag pos ni don nyams par byed do// sram dang g.yi dang sbrul rnams 'jigs pa'i rnam par byed na me dang dgra la sogs pa'i 'jigs par 'gyur ro zhes pa ni mi dge ba'i mtshan ma'o// gal te mi dge ba'i mtshan mar gyur na las thams cad pa'i bum pa'i chus lan bdun du bsangs la slar yang mar gyi dgang blugs lan bdun dbul bar bya'o// de nas me 'od dang ldan par byas nas 'jig rten las 'das pa'i ye shes kyi me rnam par bsgoms te 'bar bzhin pa'i rnam pas me lha'i thugs kar chu skyes dang zla ba'i gdan gyi steng du dkyil 'khor gyi bdag po'i sa bon las byung ba'i mtshan ma dang sa bon yongs su gyur pa las dkyil 'khor gyi bdag po dang dkyil 'khor sa dang bcas pa rnam par bsgoms te ye shes sems dpa' yang rdo rje lcags kyu la sogs pa rnams kyis dgug pa dang gzhug pa dang bcing ba dang mnyes par byas te/ 'o ma dang 'o ma 'dres pa bzhin du ro gcig par lhan cig byas la dbang bskur bar bya ste/ bsang gtor dang mchod yon dang zhabs bsil dang / zhal bsil la sogs pa mchod pa dang bstod pa'i mthar thug pa byas te sbyin sreg bya'o// sngon bzhin du de nas gang ba'i dgang blugs rang gi snying ga'i sngags kyis lan gsum mam lnga'am lan bdun rnam nyi shu rtsa gcig rnams mar gyis gang ba'i dgang blugs srog a wa d+h+ya tIr gyur par byas nas sbyin bdag dang bcas pas dbul bar bya'o// bsang gtor dang zhal bsil yang byas nas yang dag par mchod nas bstod pa yang bya'o// de nas oM AHsa mA d+hi pa lA ya swA hA/ shing thog 'bul ba'i sngags so// oM AHbadzra bA sa se swA hA/ gos kyi'o// oM AH badzra tA mU lA ya swA hA/ so rtsi'o// oM su puSh+pe su ku le ba le dz+wa la nI ye puSh+TiM ku ru swA hA/ pad+ma dang ut+pal la sogs pa'i me tog la sogs pa rnams kyi'o// oM d+harme d+har+m+ma rA dze da ha da ha sarba bi g+h+naM pra shAn+ta puSh+piM ku ru swA hA/ tsan+dan ya sogs pa dri bzangs rnams kyi'o// oM AHbadzra d+hU pe hUM swA hA/ bdug spos kyi'o// oM AHbadzrA lo ke hrIHswA hA/ mar me'i'o// de nas dkyil 'khor gyi bdag po dkyil 'khor pa dang bcas pa rang gi lus la rnam par gzhug par bya'o// sngon ma bzhin du me'i lha rnam par bsgoms te mchod yon la sogs pa phyi'i mchod pas mchod nas/ oM AHha bya b+hu ka ha bya pa ri shiSh+Ta na b+huM dza b+huM dza hUM swA hA/ zhes pa'i sngags kyis rdzas rnams dbul bar bya'o// mar gyis gang ba'i dgang blugs kyang dbul lo// sngags ni/ oM AH kye byin za ba sbyin bdag mngon par 'dod pa'i don rdzogs par gyis shig// pur+N+Na hu ti pra tIts+tsha hUM swA hA/ bsang gtor dang zhal bsil yang nas yang sngon bzhin du shing thog dbul bar bya'o// phyi'i mchod pa dang bstod pa yang bya'o// de nas rang gi snying ga'i sa bon las 'od 'phros pa'i lha'i sprin tshogs rnams kyis ye shes kyi bdud rtsis gang ba'i rin po che'i bum pa bzung ba rnams kyis sbyin bdag la dbang bskur zhing shis pa brjod par bya'o// de nas chad lhag gi nyes pa bsal ba'i phyir bzod pa gsol bar bya'o// gang yang bdag blo rmongs pa yis// nyes byas cung zad gang bgyis pa// gang phyir lus can skyabs yin phyir// mgon po khyod la 'dzom pa mdzod// de nas oM badzra satwa aHzhes lan mang du brjod nas yi ge brgya pa bzlas par bya'o// gtor ma phul nas gshegs te langs nas dbang po la sogs pa 'jig rten skyong ba rnams la phyi rol du gtor ma dbul bar bya'o// g.yas brkyang gi gom stabs kyis zhal shar du phyogs par gnas te g.yon pa'i rdo rje bstan nas g.yas pa'i rdo rje red pa'i phyogs su yang dag par bzung ste sdigs mdzub g.yas pa'i lcags kyus spyan drang bar bya'o// spyan 'dren pa'i phyag rgya'o// de nas mnyam pa'i rkang stabs kyis gnas te sdigs mdzub kyi lcags kyu dang bral ba ni dam tshig gi phyag rgya'o// bsang gtor dang mchod yon dang zhabs bsil dang zhal bsil rnams kyang phul nas me tog la sogs pa rnams kyis yang dag par mchod la sgeg mo la sogs pa brgyad po rnams kyis kyang mchod par bya'o// oM na mo badzra s+ya tsa di shi di shi badzra pA Ne rak+Sha rak+Sha swA hA// zhes pa 'dis gtor ma dbul lo// de nas g.yon brkyang ba'i gom stabs kyis gnas te spyan 'dren pa'i phyag rgya las sdigs mdzub rab tu brkyang ste slar yang brgya byin gshegs su gsol// 'chad par 'gyur ba'i yang spyan drangs pa dang dam tshig pa gshegs su gsol ba rnams la go rims ji lta ba bzhin du g.yas brkyang dang mnyam pa dang g.yon brkyang gi gom stabs rnams so// bsang gtor la sogs pa'i mchod pa rnams kyang sngon bzhin du'o// sngags dang phyag rgya rnams kyi khyad par du ste/ sdigs mdzub g.yas pa thabs kyi rnam par bkug nas gung mo'i rtse mo tshigs gsum par bzung nas mthe bong lag pa'i dbus su gzhag par bya'o zhes pas spyan drang ngo // de'i phyag rgya las mthe bong mdzub mo'i logs su brten pa ni dam tshig go// oM e h+ye hi ga si la dz+wa la dz+wa la ha ha shi khi to li bi rU pAk+Sha swA hA/ de'i phyag rgyas mdzub mo dang mthe bo sor mo'i gtogs pa ni/ slar gshegs pa ste 'di ni me'i'o// ming med dag rtse mor byas te lhag ma rnams kha nang du phyogs pas rdo rje bsdams nas slar yang ming med so sor byas pa'i lcags kyus spyan drang bar bya'o// 'di'i phyag rgya las lcags kyu dang bral nas thugs kar bzung nas dam tshig gi'o// oM ya mA ya swA hA/ dam tshig gi phyag rgyas yongs su bskor ba las gshegs su gsol bar bya'o// 'di ni gshin rje'i'o// khu tshur g.yon pa rked pa'i phyogs su bzhag ste/ sdigs mdzub bkug nas khu tshur g.yas pa'i gung mo dang mdzub mo dang ral gri 'dren pa ni spyan 'dren pa'o// 'di nyid las g.yon pa'i sdigs mdzub bkug pa dang bral ba ni dam tshig gi'o// oM sarba b+hU ta b+ha yaM ka ra ku ru ku ru swA hA/ 'di'i phyag rgya nyid las g.yon pa'i sdigs mdzub brkyang ba ni gshegs su gsol ba ste bden bral gyi'o// khu tshur g.yas pa'i mdzub mo dang mthe bong dag sbyar te/ khu tshur g.yon pa'i sdigs mdzub kyi lcags kyu'i rnam pas spyan drang bar bya'o// de nyid kyi lcags kyu dang bral ba ni dam tshig gi'o// oM tri tri pu na s+t+ri s+t+ri shi khi lo li bi rU pAk+Sha swA hA/ g.yon gyi sdigs mdzub rab tu brkyang ba gshegs su gsol te chu bdag gi'o/ khu tshur g.yon pa bsgrengs te gung mo'i tshigs gsum par mdzub mo 'khyil ba'i rnam par gzung bar bya'o// khu tshur g.yas pa rked pa'i phyogs su bzhag ste mthe bong bkug pa ni spyan drang ba'o// de nyid du mthe bo g.yas pa rab tu bcug pas dam tshig gi'o// oM su sa kha khU kha khUHswA hA/ 'di nyid las mthe bo rab tu brkyang bas gshegs su gsol ba ni rlung gi'o// nang du rdo rje bsams pa mtheb chung gnyis rtse mor byas la/ de'i phyi nas ming med zung dag so sor bzung la/ gung mo gnyis rtse mor byas pa rdo rje'i rnam pas spyan drang bar bya'o// 'di nyid las gung mo gnyis rab tu bcug pa ni dam tshig gi'o// oM ku be rA ya swA hA// spyan drangs pa'i phyag rgya las gung mo gnyis rab tu brkyang ba ni gshegs su gsol ba'o phyag rgya ste ku be ra'i'o// mthe chung dang ming med dag mthil du rdo rje bzung nas gung mo la brten la gung mo rtse mor byas la rgyab tu mdzub mo rab tu brkyang ba ni spyan drang ba'o// de nyid dang bral ba ni dam tshig go// oM I shwa nA ya swA hA/ sdigs mdzub rab tu brkyang ba ni gshegs su gsol ba ste dbang ldan gyi'o// steng du bltas te thal mo sbyar nas mdzub mo gnyis bkug nas spyan drang ba'o// 'dir de nyid las mdzub mo gnyis sngon bzhin du gnas pa ni dam tshig gi'o// oM ur+d+haM brah+ma Ne swA hA/ oM sUr+ya gra hA d+hi pa ta ye swA hA/ oM tsan+d+ra na k+Sha trA d+hi pa ta ye swA hA/ spyan drangs pa'i phyag rgya las mdzub mo gnyis rab tu brkyang ba ni gshegs su gsol ba ste tshangs pa la sogs pa rnams kyi'o// lag pa gnyis thal mo sbyar nas mthe bong dag zlum po'i rnam par byas te 'og tu bltas nas mdzub mo dag lcags kyu'i rnam pas spyan drang bar bya'o// mdzub mo lcags kyu dang bral ba ni dam tshig go// oM a d+hiHpr-i th+wi de bye swA hA/ oM a su re b+h+yaHswA hA/ oM nA ge b+h+yaHswA hA/ 'dir de nyid las mdzub mo gnyis rab tu brkyang ba ni gshegs su gsol ba ste sa la sogs pa rnams kyi'o// slar yang dkyil 'khor gyi khang par rab tu zhugs te dkyil 'khor rnams la me tog la sogs pa rnams kyis yang dag par mchod nas/ g.yas su bskor ba lan gsum byas te/ dbu rgyan dang gos kyi rgyan la sogs pa rnams gnas ji ltar gzhag par bya'o// de nyid ji srid bya ba ma rdzogs kyi bar du nyi ma so so la bya'o// da ni sbyin sreg 'bum gyi rdzas kyi tshad brjod par bya'o// til rnams ni snod brgya rtsa brgyad dgod par bya'o// mar gyi bum pa rnams ni nyi shu rtsa lnga dgod par bya'o// so ba dang nas dang gro rnams kyi snod bcu gnyis dgod par bya'o// 'bras mnyams pa rnams kyi snod dgu dgod par bya'o// ko la ste rag chung gi 'bras bu rnams kyi dang / 'bras yos dang sran ma sha rnams kyi snod dag bcu dgod par bya'o// rdzas rang ba ste bil ba rnams kyi nyi shu rtsa lnga'o// rdzas lhag ma rnams ni ji ltar 'byor pa'o// yam shing rnams ni gza' nyi ma'i nyin mo arka'i bcu gnyis so// n+ya gro d+ha'i nyi shu rtsa lnga'o// zla ba'i nyi ma la pa la sha'i nyi shu'o// a mra'i bcu bdun no// pa ba sangs kyi nyi ma la u dum+WA ra'i bcu dgu'o// ka dam+pa'i bco brgyad do// sa skyes kyi nyi ma la seng ldeng gi nyi shu rtsa gcig go// ShA la'i nyer drug go// lag gi nyi ma la a pa marga'i nyi shu rtsa gnyis so// bla k+Sha'i bco lnga'o// phur bu'i nyi ma la a shwad+tha'i nyi shu rtsa bzhi'o// sbrang shing gi bcu gsum mo// spen pa'i nyi ma la sa mya'i bcu bzhi'o// mya ngan med pa'i nyi shu rtsa gsum mo// yam shing lhag ma rnams ji ltar 'byor pa'o// da ni cho ga bshad par bya ste/ dang por re zhig gtsug lag khang la sogs pa'i rab tu gnas par bya bar 'dod pa'i sbyin bdag gis slob dpon dag dang slob dpon gyi khang par song ste bshad pa bzhin maN+Dal byas nas dri bzang dang me tog gi phreng ba dang so rtsi la sogs pa dang gos zung dag so sor phul nas gsol ba gdab par bya'o// kye khyab bdag chen po mgon po ston pa khyod nyid la bdag gsol ba 'debs te/ sems can thams cad 'khor ba'i rgya mtsho las gdon cing sangs rgyas nyid la dgod pa dang khyed rnams kyi yang mchod pa'i phyir gtsug lag khang la sogs pa'i rab tu gnas pa dang dkyil 'khor chen po bri ba dang sbyin sreg gi bya ba yang khyed kyis mdzad par zhu zhes pas gsol ba gdab par bya'o// gang byed pa de bsgrub par bgyi'o zhes so// de nas dur khrod brgyad kyi mchod pa bya ba'i phyir slob dpon gyis bdag po'i sngags 'bum dang dkyil 'khor ba'i khri phrag re re so sor bzlas par bya'o// de nas dur khrod kyi mchod pa gsungs pa re zhig shar phyogs su tshangs ma ser mo'o// a yig gi sa bon las brgya byin ser po'o// sngon du 'gro ba'i 'jigs byed nag po'o// nA ga ke sha ra'i shing dang / klu pad+ma chen po ser po rnams la gtor ma khrag dang ba dan lngas mtshan pa dkar po'i tshes dgu la gza' nyi ma la mchod par bya'o// oM hriM shrIM hUM haHpra yA gA se big+h+nAM bi nA shA ya swA hA/ zhing skyong gi sngags so// oM gaM ga Na pa ya te na maHswA hA/ log 'dren gyi sngags so// oM kan+d+ha ya na maH// zhon nu'i 'o// oM ma hA kA lA ya na maH/ nag po chen po'i 'o// oM brah+ma ni brah+ma lo kaM a pa ta ra shI g+h+raM hUM phaT swA hA/ legs ldan ma spyan drangs pa'i sngags so// oM pheM phaT brah+maN+ye na maHswA hA/ mchod pa'i sngags so// oM hUM brah+ma tsaN+De swA hA/ 'jigs byed kyi'o// oM lI la dzi mU ta saM kA Sha g+ho ra daM Sh+Ta ta yA pa ha u r+d+ha ke sha bi rU pAk+Sha k+She tra pA la bri ha ta su da re hUM e h+ye hi/ ba li pra ti gr-ih+Na gr-ih+Na/ ha na ha na/ da ha da ha/ pa tsa pa tsa/ kha kha khA hi khA hi/ b+huM dze bi g+h+nAM b+hai ra be Na ba li pra ti gr-ih+Na gr-ih+Na hrI phaT swA hA/ zhes pa ni gtor ma'i sngags so// byang du drag mo dkar mo'o// ka yig gi sa bon las lus ngan ser po'o// ko la shi ri dang / tsaN+Da b+hi ra ba dmar po'o// puM na ga'i shing dang klu dung skyong ser po rnams la sha'i gtor ma tshes bcu dang gnyis pa la gza' zla ba'i nyi ma la mchod pa bya'o/ oM hrIM shrIM hUM haHko la shi ri big+h+nAM bi nA shA ya phaT swA hA/ zhing skyong gi'o// oM drA NI ru dra lo kaM a wa ta ra a wa ta ra shI g+h+raM hUM phaT swA hA/ spyan drang ba'o// oM pheM phaT ma he shwa rI ye na maHswA hA/ rtsa ba'i sngags so// oM hUM ru dra tsaN+De swA hA/ 'jigs byed kyi'o// lhag ma rnams ni sngon du gsungs pa'i sngags rnams so// mer gzhon nu ma dmar mo'o// tsa yig gi sa bon las me dmar po'o// aT+TAT+Ta dgod pa'i zhing du khro bo 'jigs byed ljang gu'o// ka rany+dza'i shing dang / klu pad+ma dkar po rnams la gtor ma a d+ha maN+Da'o// tshes gsum mam bcu gcig la gza' bkra shis la mchod pa bya'o// oM hrIM shrIM hUM swA hA/ aT+TAT+Ta swA hA/ big+h+nA nA shA ya phaT swA hA/ zhing skyong gi'o// oM tsak+kau ma ri u mA lo kaM a ba ta ra a ba ta ra shI g+h+raM phaT swA hA/ spyan drang ba'o// oM pheM phaT kau mA r+yi na maHswA hA/ rtsa ba'i sngags so// oM hUM rat+na tsaN+De swA hA/ 'jigs byed kyi'o// lhag ma rnams ni snga ma bzhin du'o// bden bral du khyab mjug ma sngo bsangs so// Da yig gi sa bon las srin po'i bdag po'o// rgyal bar byed pa dang smyo byed 'jigs byed nag po'o// pa ra kA DI'i shing dang klu mtha' yas sngon po rnams la gtor ma priSh+Ti ka dang pra ti swa ra/ tshes bcu bzhi'am bcu gnyis la gza' lag gi nyi ma la mchod pa bya'o// oM hrIM shrIM hUM aH dzA yAn+ti big+h+nAM bi nA shA ya phaT swA hA/ zhing skyong gi'o// oM beSh+Na bi lo kaM a ba ta ra a ba ta ra shI g+h+raM hUM phaT swA hA/ spyan drang ba'o// oM pheM phaT beSh+Na bi ye na maHswA hA/ rtsa ba'i sngags so// oM hUM b+hi ri tsaN+Da swA hA/ 'jigs byed kyi'o// lhag ma rnams ni sngon ma bzhin no// lho phyogs su phag mo dmar mo'o// ta yig gi sa bon las gshin rje e kAM be kA'o// thod pa can dang 'jigs byed dmar skya'o// tsU ta'i shing dang / klu rigs ldan sngon po'o// tshes lnga 'am bcu gsum la gza' bla ma la mchod pa bya'o// gtor ma ba dan lngas mtshan pa'o// oM hrIM shrIM hUM haHe kaM b+ha ka big+h+nAM bi nA shA ya phaT swA hA/ zhing skyong gi'o// oM ta bA rA hri b+hu lo kaM a wa ta ra a ba ta ra shI g+h+raM hUM phaT swA hA/ spyan drang ba'o// oM pheM phaT bA rA h+ye na maHswA hA/ rtsa ba'i sngags so// oM hUM bi dza ya tsaN+De swA hA/ 'jigs byed kyi'o// lhag ma rnams ni sngon ma bzhin no// nub tu dbang ldan ma gur kum gyi mdog lta bu'o// pa yig gi sa bon las so// zhing skyo da gi chu bdag gi'o// ru ru b+hai ra ba ser po la nya'i gtor ma'o// a shwat+tha'i shing dang / klu stobs kyi rgyu sngo bsangs la/ tshes drug gam bcu bzhi la gza' pa ba sangs kyi nyi ma la mchod pa bya'o// oM hrIM shrIM hUM haHra Na s+yAM bi g+h+nAM bi nA shA ya phaT swA hA/ zhing skyong gi'o// oM pra ma haM na trI su ra lo kaM a ba ta ra a ba ta ra shI g+h+raM hUM phaT swA hA/ spyan drang ba'o// oM pheM phaT i n+d+rA N+ye na maHswA hA/ rtsa ba'i sngags so// oM hUM g+ho ra tsaN+De swA hA/ 'jigs byed kyi'o// lhag ma rnams ni sngon ma bzhin du'o// rlung du tsA muN+DI dmar mo'o// ya yig gi sa bon las lha mo mkhar sdud pa'i 'jigs byed kha dog dmar po'o// rlung sngo bsangs dang u dum+WA ra'i shing dang klu no re rgyas kha dog dkar po'o// tshes bdun nam bco lnga la gza' spen pa la mchod pa bya'o// gtor ma sin+d+hu ras brgyan pa'o// oM hrIM shrIM hUM haHde bi ko Ta s+ye big+h+nAM bi nA shA ya hUM phaT swA hA/ zhing skyong gi'o// oM ya tsA muN+DI su ra lo ka a ba ta ra a ba ta ra shI g+h+raM hUM phaT swA hA/ spyan drang ba'o// oM pheM phaT tsA maN+Da ye na maHswA hA/ rtsa ba'i sngags so// oM hUM kA la tsaN+De swA hA/ 'jigs byed kyi'o// lhag ma rnams ni sngon ma bzhin no// dbang ldan du bkra shis chen mo dkar mo'o// sha yig gis bon las 'jigs par byed pa'i 'jigs byed de dmar skya'o// tsa ri tra'i zhing ngo // n+ya gro d+ha'i shing dang / dbang phyug dang klu'i rgyal po 'jog po dmar po'o// tshes brgyad dam gnam stong la gza' thams cad la mchod pa bya'o// gtor ma ni kha dog thams cad pa'o// oM hrIM shrIM hUM aH tsa ritra ya big+h+nAM bi nA shA ya phaT swA hA/ zhing skyong gi'o// oM sha ma hA la k+Shi su ra lo kaM a ba ta ra a ba ta ra shI g+h+raM hUM phaT swA hA/ spyan drang ba'o// oM pheM phaT ma hA lak+Shi na maHswA hA/ rtsa ba'i sngags so// oM hUM a gra tsaN+De swA hA/ 'jigs byed kyi'o// lhag ma rnams ni sngon ma bzhin du'o// de nas dge ba'i gza' nye bar mtshon te tshes grangs dang / rgyu skar dang yud tsam bzang po la me thab kyi rdul tshon dang stegs bu dang / dbang po la sogs pa'i 'jig rten skyong ba rnams kyi bum pa 'jog pa'i stegs su phyi rol du gtor ma 'jog pa'i stegs bu rnams kyang bya'o// de la rdul tshon gyi stegs bu ni/ mtheb chung gi tshad kyi khru drug bya'o// 'di mi dma' bar bya zhing 'di lhag pas dkyil 'khor gyi rjes su 'brangs pas 'phel lo// khru gang gi tshad kyis 'jig rten skyong ba rnams kyi bum pa'i stegs bu'o// de'i tshad kyi phyi rol du gtor ma'i stegs bu bcu bzhi'o// dkyil 'khor gyi khang pa las shar phyogs su dbang ldan gyi mtshams su khrus kyi stegs bu khru bzhi pa'i tshad la de'i cha phyed kyi steng du mtho bar bya'o// bum pa so so la me tog dang gtor ma dang gdugs dang dngul gyi mig zung dang gser gyi thig le dang / mtshan ma rnams pa dang / gos dang rin po cha'i thum bu dang / go yu dang / 'bru lnga dang / sman lnga dang / lo ma lnga dang / yungs kar rnam pa lnga'i thum bu dang / dri lnga dang / bdud rtsi lnga dang / ba'i rnam lnga dang / ba dan lnga dang / skud pa rnams so// dbang po la sogs pa rnams kyi ba don rnams ni de la tshangs pa dang / dbang po dang sa dang lus ngan po rnams kyi ba dan ser po rnams so// glu dang dbang ldan dang / zla ba dang chu bdag rnams kyi dkar po rnams so// me dang nyi ma dag gi dmar po'o// gshin rje'i nag po'o// srin po'i nag po'o// rlung gi khra bo'o// thags bzangs ris kyi sngo bsangs so// srid du khru bzhi pa zheng du khru gang gi tshad do// rim pa bzhin du nyi ma la so rtsi'i thum bu dang gtor ma stong phrag gsum bya ste/ rtsom pa'i nyi ma la bya'o// nyi ma so so la gtor ma brgya rtsa brgyad bya'o// zhal zas kyang de dang mnyam pa'o// me tog rnam pa mang po rnams dang / me tog gi phreng ba brgyus pa dang / dri dang bdug spos dang / mar me rnams kyang mang po rnams so// nyi ma so so la gu gul srang bzhi dang / gtor ma chen po 'bras bre bdun gyi dang / de la rgyun lnga ni 'o ma phul do dang / many+dza ra phul do dang / chang phul do dang / khrag phul do dang / nya dang sha'i bza' ba dang bca' ba sna tshogs pa'i mchod pa'o// da ni rdul tshon gyi cha bshad par bya'o// rdul tshon nag po bre bzhi dang / rdul tshon dkar po bre gsum dang / li khri bre do dang / sngon po bre gang dang / rdul tshon ser po bre do dang / rdul tshon ljang gu bre do rnams so// slob dpon gyi mchod pa so sor 'bol gdan dang / rgyab yol dang / gdugs dang / rked pa la ska rags dang / mgor cod pan dang / gos rnams dang / gser gyi thig le dang / gser gyi sor gdub dang / gser gyi do shal dang / gser gyi dpung rgyan la sogs pa ji ltar nus pa'i yon dang bcas pas so// chos sgrogs pa rnams la so so'i mchod pa la 'bol gdan dang / gdugs dang / gos dang / gser gyi sor gdub dang / ji ltar nus pa'i yon dbul lo// me'i thab la yang gos dmar pos dkri bar bya'o// me tog gi phreng ba ring po yang dpyang bar bya'o// bum pa rnams la yang me tog gi phreng ba ring po dpyad par bya'o// til gyi snod dang mchod sbyin gyi bum pa zangs ma'i snod dam/ nyi ma so so la ji ltar dad pas gser gyis kyang sbyin sreg bya'o// gzhung mangs pa'i 'jigs pas rgya cher ni ma bshad do zhes pa'i cho gas so// da ni stegs bu la re mig dgu'i cha brjod par bya ste/ da la lha'i gnas kyi nang la rgyar cha bdun bdun du phye bas re mig bzhi bcu rtsa dgur 'gyur ro// de la dbus kyi re mig tshangs pa'i gnas so// de'i phyi ru re mig brgyad lha'i cha'o// de'i phyi rol du re mig bcu drug mi rnams kyi cha'o// de'i phyi rol du re mig nyi shu ni yi dwags rnams kyi cha'o// de nas rtsig pa'i mdun du re mig bzhi'i mthar de dang mnyam pa ste dud 'gro'o// nang du gru bzhi pa'i re mig dgu rnams bya'o// re mig dgu po de rnams kyang bye ma rnams kyis rab tu bkang nas bcag par bya'o// de la re mig dgu po rnams su bdud rtsi rnam pa lnga dang / sman rnam pa lnga dang / dri rnam pa lnga dang / rin po che rnam pa lnga tshon skud lngas bcings te bcug nas dngul chus yongs su bkang ste/ zangs mas kha bkang nas sbrang gi bum pa dgu gzhag par bya'o// yang na dbus dang dbang ldan la sogs pa'i zur gyi re mig rnams te lnga'o// yang nad bus kyi re mig gcig pu'i gzhag par bya'o// de la dus dbus su rab tu gnas pa ni lha'i sngags kyi lan brgya rtsa brgyad yongs su bzlas so// phyogs rnams su rang gi de bzhin gshegs pa'i sngags kyis so/ dbang ldan la sogs pa'i mtshams rnams su sgo skyong bzhi po rnams kyi sngags kyis mngon par bsngags nas gnas par bya'o// yang na brgyad brgyad kyi char phye bas re mig drug cu rtsa bzhi rnams su 'gyur ro// de la dbus kyi re mig bzhi ni tshangs ba'i gnas so// de'i phyi rol du re mig bcu gnyis ni lha rnams kyi cha'o// de'i phyi rol du re mig nyi shu ni mi rnams kyi cha'o// de'i phyi rol du re mig nyi shu rtsa brgyad ni yi dwags rnams kyi cha'o// yang na cha dgur phye bas re mig brgyad cu rtsa gcig tu 'gyur ro// de la dbus kyi re mig dgu ni tshangs pa'i gnas so// de'i phyi rol du re mig bcu drug ni lha rnams kyi cha'o// de'i phyi rol du re mig nyi shu rtsa bzhi ni mi rnams kyi cha'o// de'i phyi rol du re mig sum cu so gnyis ni yi dwags rnams kyi cha'o// da ni bzhi bcu zhe dgu dang drug cu rtsa bzhi dang brgyad cu gya gcig gi re mig rnams kyi so so'i rnam dag brjod par bya'o// de la tshangs pa'i thar pa ste/ shes rab kyi pha rol tu phyin pa skad cig ma gcig gis mngon par byang chub pa'i rnam par dag pa dbus kyi re mig gcig ste tshangs pa'i gnas so// de'i bya ba chos kyi sku'i rnam par dag pa dbus kyi re mig bzhi yis tshangs pa'i gnas so// thams cad mkhyen pa nyid kyi rnam par dag pa dbus kyi re mig dgu'i tshangs pa'i gnas so// de nas dbang ldan la sogs pa'i re mig brgyad po rnams ni yul 'khor srung dang / sum cu rtsa gsum dang / 'phags skyes po dang / mtshe ma dang / mig mi bzang dang / dga' ldan dang / lus ngan po dang / 'phrul dga'i gnas rnams kyi'o// de bzhin du dbang ldan la sogs pa'i re mig bcu gnyis po rnams ni yul 'khor srung dang tshangs ris dang sum cu rtsa gsum dang / 'phags skyes po dang / tshangs pa mdun na 'don dang / mtshe ma dang / mig mi bzang dang / 'od gsal dang tshangs pa chen po dang / dga' ldan dang / lus ngan po dang / dge chung dang / 'phrul dga' dang / gzhan 'phrul dbang byed kyi lha rnams kyi gnas kyi'o// de bzhin du dbang ldan la sogs pa'i re mig bcu drug rnams ni yul 'khor srung dang / 'od chung dang / tshangs ris dang / sum cu rtsa gsum dang / 'phags skyes po dang / tshad med 'od dang / tshangs pa mdun na 'don dang / mtshe ma dang / mig mi bzang dang / 'od gsal dang / tshangs pa chen po dang / dga' ldan dang / lus ngan po dang / dge chung dang / 'phrul dga' dang / gzhan 'phrul dbang byed kyi lha rnams kyi'o// de bzhin du dbang ldan la sogs pa'i re mig nyi shu rtsa bzhi rnams su pri yang ku dang / mkhar ba dang / a ma la kI dang / lus 'phags dang / nA rI ki la dang / shwe ta dang / yan dang / sa kA ga dang / ya ba dang / 'dzam bu'i gling dang / sing+ga la dang / mchog sbyin dang / ha ri ke la dang / nag+na pAR+Sha ga dang / zangs gling dang / gser gling dang / ba lang spyod dang / klu dang / bar+d+ha mA na dang / rin po che dang / ka ma raM ga dang / ri khrod pa dang / sgra mi snyan dang / zla ba'i gling rnams kyi gnas ni mi rnams gnas pa'i 'o// re mig nyi shu'i ni mkhar ba dang / sa kA ga dang / na g+ga paR+Sha ka dang / ka mar ga'i gling rnams spangs pa'o// re mig bcu drug rnams kyi ni shwe ta dang / mchog sbyin dang / bar+d+ha mA na dang / gser gling rnams kyang spangs pa las so// de bzhin du yi dwags rnams kyi nyi shu rtsa bzhi dang nyi shu rtsa brgyad dang / sum cu so gnyis kyi re mig rnams su tsa Da ka dang // pU ta na la sogs pa'i yi dwags rnams gnas par rig par bya'o// de la gsum po rnams kyi nang nas ji ltar mngon par 'dod par bya'o// de nas rin po che'i rdos dgab par bya'o// de yang rin po che'i rdo'i stegs bu'i tshad nas gsum lhag pa'i sor bzhi pa gnyis bya'o// de la rin po che'i rdo'i rgyab tu nas gsum lhag pa'i sor gnyis kyi tshad gru bzhi pa re mig bcu gsum bgo bar bya'o// de la lha dang mi dag gi dbus ma dbus ma'i re mig la'o// de'i phyi ru phyogs bzhi'i re mig rnams so// de'i phyi rol du phyogs dang mtshams kyi re mig brgyad rnams so// de la yang dbus kyi re mig la nas dang dngul dri ma med pa dang bri ha ti dang tsan+dan dkar po rnams kyi steng du dngul gyi pad+ma la gser gyi seng ge'o// de'i steng du rdo rje pha lam gzhag par bya'o// aHiM aH'di brgya rtsa brgyad yongs su bzlas par bya'o// de'i phyi rol du shar gyi re mig tu gro dang / ldong ros dang / kaN+Da ka ri dang gla ba rnams kyi steng du dngul gyi pad+ma'i steng du gser gyi glang po che ba ra Na'o// de'i steng du in+d+ra nI la gzhag par bya'o// hUM gaM hUM zhes pa 'di brgya rtsa brgyad yongs su bzlas par bya'o// lho'i re mig la 'bras so ba dang ba bla dang sa ha de ba dang / gur gum gyi steng du dngul gyi pad+ma'i steng du gser gyi rta dang de'i steng du puSh+pa gzhag par bya'o// traM baM traM zhes pa 'dis lan brgya rtsa brgyad yongs su bzlas par bya'o// nub kyi re mig la ra kA ti la dang mtshal dang sa ha nge pa'i dang / ga bur gyi steng du dngul gyi pad+ma'i steng du gser gyi rma bya de'i steng du pad+ma rA ga gzhag par bya'o// hri maM hriHzhes pa 'dis brgya rtsar yongs su bzlas par bya'o// byang gi re mig la sran ma sha dang spangs ma dang gi ri kaN+Ni ka dang / si la ha'i steng du dngul gyi pad+ma'i steng du gser gyi bya khyung de'i steng du mar ka ta gzhag par bya'o// a ka a zhes pa 'dis lan brgya rtsa brgyad yongs su bzlas par bya'o// de'i phyi rol du re mig brgyad rnams la shar du til dkar po dang mig sman gyi khu ba dang mig sman gyi rtsa ba dang / a ka ru rnams kyi steng du gser gyi pad+ma de'i steng du dngul gyi pad+ma'i steng du dud gzhag par bya'o// oM badzra badzri Ni hUM zhes pa 'di lan brgya rtsa brgyad yongs su bzlas par bya'o// lho ru sran mung+ga dang ko shi ra dang ra la ka'i steng du gser gyi pad+ma de'i steng du dngul gyi pad+ma'i steng du mu men gzhag par bya'o// oM rat+na badzra Ni traM/ 'dis lan brgya rtsa brgyad yongs su bzlas par bya'o// nub tu 'bras sA lu dmar po dang so ba dang gser dang btsag dang lak+Sh+ma Ni'i rtsa ba dang tsan+dan dmar po'i steng du gser gyi pad+ma dang de'i steng du dngul gyi pad+ma dang de'i steng du byi ru gzhag par bya'o// oM d+harma badzra Ni hrIH'dis lan brgya rtsa brgyad bzlas par bya'o// byang du yungs kar dang mA k+Shi ka dang spang spos dang biSh+Na kran ta rnams kyi steng du gser gyi pad+ma dang / de'i steng du dngul gyi pad+ma de'i steng du rin po che ljang gu gzhag par bya'o// oM karma badzra Ni aHzhes pa 'dis lan brgya rtsa brgyad yongs su bzlas par bya'o// me ru sran ku lat+tha dang lhang tsher dang dzA ti pha la dang gren+thi'i lo ma'i steng du gser gyi pad+ma dang de'i steng du dngul gyi pad+ma'i steng du mu tig gzhag par bya'o// oM badzra lA s+ye hUM zhes pa 'dis lan brgya rtsa brgyad yongs su bzlas par bya'o// bden bral du zar ma dang pri yang ku dang b+ha tsho ra ka dang / zha nye'i steng du gser gyi pad+ma dang de'i steng du dngul gyi pad+ma dang de'i steng du b+hiSh+ma kaM gzhag par bya'o// oM badzra mA le traM/ 'dis lan brgya rtsa brgyad yongs su bzlas par bya'o// rlung du til nag po dang sin+d+hu ra dang sug smel dang su ra b+hI rnams kyi steng du gser gyi pad+ma dang de'i steng du dngul gyi pad+ma dang de'i steng du bai DUr+ya gzhag par bya'o// oM badzra gI ti tIHzhes pa 'dis lan brgya rtsa brgyad yongs su bzlas par bya'o// dbang ldan du sh+ya ma ka dang baM ga dang li shi'i shing dang pad+ma rnams kyi steng du gser gyi pad+ma dang de'i steng du dngul gyi pad+ma dang de'i steng du shel gzhag par bya'o// oM badzra nr-i t+ya aH'dis lan brgya rtsa brgyad bzlas par bya'o// tshul khrims kyi phung po rnam par dag pa ni rin po che'o// ting nge 'dzin gyi phung po rnam par dag pa ni sman no// shes rab kyi phung po rnam par dag pa ni khams rnams so// rnam par grol ba'i ye shes mthong ba'i phung po rnam par dag pa ni sa bon gzhag pa'o// rdo rje'i sa rnam par dag pa ni rdo rje gzhag pa'o// ye shes ldan pa'i sa'i rnam par dag pa ni in+d+ra nI la'o// kun du bzang po'i sa'i rnam par dag pa ni puSh+pa rA ga'o// chos kyi sprin gyis rnam par dag pa ni pad+ma rA ga'o// legs pa'i blo gros kyi sa'i rnam par dag pa ni ma ra ka ta'o// mi g.yo ba'i sa'i rnam par dag pa ni dung ngo // ring du gyur pa'i sa'i rnam par dag pa ni gser ro// mngon du gyur pa'i sa'i rnam par dag pa ni mu men no// sbyang dka' ba'i sa'i rnam par dag pa ni byi ru'o// 'od 'phro ba'i sa'i rnam par dag pa ni shel lo// 'od byed pa'i sa'i rnam par dag pa ni bai DUr+ya'o// dri ma med pa'i sa'i rnam par dag pa ni b+hISh+ma'o// rab tu dga' ba'i sa'i rnam par dag pa ni mu tig go// thabs dang shes rab kyi rnam par dag pa ni gser dang dngul gyi pad+ma dag go// thams cad kyi steng du zangs ma'i glegs bus dgab par bya'o zhes pa ni rin po che dgod pa'i cho ga'o// da ni stegs bu'i mtshan nyid brjod par bya ste/ bzhugs par bya ba'i lha'i phyed dang bcas pa'i mtho bdun gyis ring ba'i stegs bu'o// zhed du rkang pas dman pa'i mtho lnga'i tshad do// srid kyi phyed kyis steng du'o// 'di la steng gi ji ltar mtshungs pas khyad par du steng gi nges pa'o// sgo'i dbus su blta ba'i lha dgod par bya'o// de'i phyir gang du gsang ba'i dbus su lha skal ba bzang po rab tu ster ba'o// lte ba'i dbus su don rab tu ster ba'o// snying ga'i dbus su chos rab tu ster ba'o// mgrin pa'i dbus su shes rab rab tu ster ba'o// mdzod spu'i dbus su thar pa rab tu ster ba'o// stegs bu'i tshad las seng ge'i khri ji ltar mdzes pa'i khyad par la bzhugs pas so// lha bzhengs pa'i cha gsum gyi cha gnyis kyi tshad la bya'o// tshes grangs dang rgyu skar dang / gza' dang yud tsam bzang po rnams la lha dang mi dag gi dbus su stegs bu gzhag par bya'o// // da ni gtsug lag khang gi rab tu gnas pa brjod par bya ste/ de la gtsug lag khang zin nas zhal byas nas tshon bzang pos lha la sogs pa sna tshogs pas brgyan pa bshad pa rnams bri bar bya'o// rim pa ji snyed pa rnams la rnam par rgyal ba dang stobs sna tshogs par dmigs par bya'o// tshon sna lnga'i skud pa yungs kar gyi thum bu dang byang chub shing gi lo ma dang gtor ma dang dUR+Wa dang / kun+da sbyang ba'i me tog gi phreng bas rtsig pa'i phyi rol yongs su bskor bar bya'o// de nas oM swa b+hA ba shud+d+haH sarba d+har+m+mAHswa b+hA ba shud+d+ho u0f85haM zhes brjod nas nam mkha' bzhin du rnam par bsgoms la ya yig las rlung gi dkyil 'khor/ raM yig las me'i dkyil 'khor/ baM yig las rgya mtsho chen po// de'i dbus su laM yig ser po las dbang chen gyi dkyil 'khor ser po gru bzhi pa'o// de'i steng du suM yig las rin po che bzhi'i rang bzhin gyi ri rab rnam par bsgoms te/ de'i steng du hUM yig las sna tshogs rdo rje'i rang bzhin gyis gzhi rnam par bsgom par bya'o// de'i dbus b+h+rUM dkar po las byung ba'i 'khor lo b+h+rUM yig gnas pa'o// de yongs su gyur pa las rnam par snang mdzad kyi sku'o// de yongs su gyur pa las gtsug lag khang gzhal yas khang du rnam par bsgoms nas rdo rje'i rab la sogs pas mtshams bcad pa la sogs pa bya'o// oM hUM hriHb+h+rUM khaM badzri b+ha ba dr-i D+ha tiSh+Tha hUM khaM 'dis lan brgya rtsa brgyad kyis lhag par gnas par bya'o// de nas ye shes sems dpa' spyan drangs nas bsang gtor dang mchod yon la sogs pa phul nas bkra shis gang zhig ces pa la sogs pa'i tshigs su bcad pa brjod pa sngon du 'gro bas bum pa'i chus dbang bskur nas me tog la sogs pas yang dag par mchod par bya'o// // soM su pra tiSh+Tha badzre swA hA/ 'dis lan bdun du lhag par gnas par bya'o// ye d+harmA zhes pa la sogs pa'i tshigs su bcad pas kyang rab tu gnas par byas nas yi ge brgya pas brtan par bya'o// gtor ma chen po yang rab tu dbul bar bya'o// // da ni sku gzugs bzhugs par bya ba'i phyir de'i mtshan nyid brjod par bya ste/ de la sku gzugs thams cad sor bcu gnyis kyi cha yis zhal lo// de dang mnyam pa zheng du'o// til dang a mra dang bya'i sgo nga dang // 'khor lo'i rnam pa 'dra ba'i dbye bas zhal gyi dbyibs ni rnam pa bzhi'o// cha gsum dang cha gnyis dang phyed dang bcas pa'i cha gnyis dang cha gcig gi go rims kyis 'gram rnams la spang bar bya'o// de la mo rnams kyi sku'i zhal la de nyid kyi dbyibs cha brgyad dang / nas kyi cha gcig gis so// cha bzhi yis spyi bo'i cha ste de gdugs kyi rnam pa'o// phyed dang bcas pa'i cha bzhi yis dpral ba la'o// 'phred la cha bcu yis so// nas gnyis lhag pa'i cha bzhi yis sna'i dkyus so// nas gnyis kyi rtse mo'i rgya'o// 'byung ba'i mtshams nas phyed dang bcas pa'i cha gcig go// rgya che ba la cha gnyis so// cha gsum gyi logs dag gi steng du'o// sna'i ka ba la gsum 'jug pa'i bu ga la nas gnyis so// til gyi me tog 'dra bar bya'o// de'i 'og gi cha la rkang pa gcig gis lhag pa'i cha gsum mo// de la mchu la nas drug go// de la mnyam par ma mchu la'o// cha gnyis kyi rgyar ro// phyed dang bcas pa'i cha gcig gis ma mchu la'o// de'i steng du nas gnyis kyi tshad kyis smar bya'o// ma mchu'i 'byung sa nas drug ste/ de'i dbus su gzugs brnyan gyi re khA bya'o// cha phyed kyis kha'i gru'o// nas gnyis lhag pa'i cha gcig gis ko sko'i srid do// 'phred du cha gnyis so// cha gnyis kyis rna ba'i rgyar ro// cha bzhi yis dkyus so// rgyab nas 'byung sa nas cha gnyis so// cha gnyis kyis rna ba'i nang zur ro// de'i phyed kyis steng du'o// rna ba'i khugs la nas gnyis so// rna ba'i bu ga la nas gsum mo// de dang mnyam pa rna ba'i gsang ba'o// rna shal 'phyang ba dang bug pa ni ji ltar mdzes pa'i rna ba gnyis po dag gi dbus su mgo la cha bco brgyad do// rgyab tu cha bcu bzhi'o// smin ma dag gi mthar nas bzhi'o// smin ma'i srid la lnga'o// smin ma'i ri mo la nas phyed de yang gzhu'i rnam pa lta bu'o// mig gi dkyus la cha bzhi'o// rkang pa gcig gis lhag pa'i cha gcig gis zheng du'o// cha gcig gis mig gi 'bras bu'o// de'i cha gsum gyis dkar po'i cha'o// rnam pa ni ku mu ta dang ut+pal dang pad+ma'i 'dab ma dang nya'i lto ba 'dra bar bya'o// mig gi mthar cha gnyis so// smin ma'i re khA dang mig gi bar du cha gnyis so// dpral ba dad mig dang mgo dang ko sko'i 'byung ba rnams mnyam pa'o// kha'i zur nas mig gi 'bras bu dang glo dag nas rna bar thig dang mgo bo nas smin ma'i re khA dag dang thig mnyam pa dang rna ba'i mdun du zur dang mig gi dbus dag thig mnyam pa'o// kha'i sgo la cha bzhi'o// de dang mtshungs pa mgrin pa'i srid do// phrag pa'i rtsa ba nas rna ba'i rtsa ba la cha drug go// ko sko'i 'og nas ji ltar mdzes pa'i sha'i 'khyil du bya'o// thor tshugs dang ral ba'i thor cog dang zur phud dang / zur phud lnga dang / dbu rgyan dang / gtsug gi nor bu rnams kyi tshad cha brgyad kyis mtho ba dang dma' bar bya'o// cung zad dgyes pa dang mngar ba dang / lan tshwa ba dang ldan par bya ba ni dge bar byed pa'i zhal lo// tsha ba dang / kha ba dad/ bska ba dang / skur ba dang / khro ba'i zhal dang ldan pa ni mi dge bar byed pa'o// bstan bcos kyi mtshan nyid las gzhan pa'i zhal gyi byed pas sbyin bdag mi 'tsho bar byed pa dang bstan bcos kyi mtshan nyid kyi zhal gyi byed pas skye bo dang nor dang rnam par rgyal ba dang tshe dang phun sum tshogs pa rnam par 'phel lo// // nga ni lus kyi mtshan nyid brjod par bya ste/ de la rked pa'i 'og nas lte ba'i mthar thug pa'i bar la mtho ngo'o// lte ba'i 'og nas gsang ba'i rtsa ba'i bar la mtho gang // nam tshong steng mo nas 'phred du logs dag tu nu ma'i bar dag dang mgrin pa'i logs dag nas dpung mgo'i rtse mo dag dang / de rnams kyi tshad du mtho re re'o// nu ma dang lte ba'i bar du cha bcu bzhi'o// thal gong dag dang nam tshong stod mo dang lag ma rnams thig mnyam pa'o// dpung pa dag gi rgyar bar du gdong gsum mo// mchan khung rtsib logs dang nu ma dag gi bar la cha drug go// nu ma'i dkyil la cha gnyis so// nu ma'i zlum la nas gnyis so// lte ba'i dkyil 'khor la nas gsum mo// g.yas su 'khyil zhing lte ba dma' ba'o// gsang ba'i gnas la cha gsum mo// logs dag cha gnyis so// 'bras bu la cha bzhi ste// mdzes pa rgyas pa zlum pa dag go// phi tsa dag gi steng du cha brgyad do// lte ba dang gsang ba dag gi dbus su brla'i rtsa ba'o// brla dang byin pa 'di gnyis la tshad mtho do'o// pus mo'i lha nga la bzhi'o// long bu dag la cha gnyis so// rting pa dag la cha bzhi'o// rkang pa dag gi zheng du cha brgyad do// srid du cha bcu'o// phyed dang bcas pa'i cha gnyis kyis rkang pa'i mthe bo che'i srid du'o// de dang mnyam pa rtse mo'o// nas gnyis kyis dman pa ni gung mo'o// nas gsum gyis dman pa ni ming med do// mthe'u chung ni cha gnyis so// mthe bo che'i rgyar nas bcu gcig go// mthe bo che'i rtse mo'i bar du nas gsum mo// rtse mo'i zheng du nas dgu'o// gung mo dag gi phyed dang bcas pa'i nas brgyad do// ming med la cha gcig go// mthe'u chung la nas bdun no// sor mo gsar du skyes pa lta bu'o// sen mo rnams zla ba phyed pa lta bu'o// rkang pa'i mthil mnyam pa'o// dpung pa dag gi srid du cha bcu drug go// lag ngar dag gi srid du cha bco brgyad do// lag pa'i mthil la cha drug go// de dang mnyam pa ni gung mo'o// mthe bo ni cha bzhi'o// de dang mnyam pa'i mthe'u chung ngo // ming med dang mdzub mo dag nas gsum gyis dman pa'i cha drug go// mthe bong zheng dag la nas gcig lhag ma'i cha gcig go// de las nas phyed kyis dman pa'i gung mo'o// ming med dang mdzub mo dag ni cha gcig go// mthe'u chung ni nas bdun no// nor bu 'ching ba nas mthe'u chung rtsa ba la cha lnga'o// de dang mnyam pa lag mthil gyi rgya'o// nor bu 'ching nas mthe bo'i rtsa bar cha bzhi'o// mdzub mo las mthe bo'i rtsa bar cha gsum mo// mthe bo la tshigs gnyis so// sor mo lhag ma rnams ni tshigs gsum du bya'o// thams cad kyi tshigs rnams mnyam po rnams so// sor mo'i tshigs phra zhing shin tu zlum pa'i rnam par bya'o// rang rang gi sor mo'i phyed kyis sen mo'i zheng ngo // tshigs phyed kyi srid du'o// sen mo rnams kyi rtsa bar zla ba'i re khA bya'o// lag mthil gyi logs dag gi steng dang 'og dag tu cha gnyis so// dge ba'i ri mo'i rtse mo mdzes pa dang / lag pa'i mthil mnyam par bya'o// 'dir dge ba'i ri mo ni/ dung dang / 'khor lo dang / pad+ma dang / rgyal mtshan dang rdo rje dang / bkra shis dang bum pa dang dga' ba 'khyil ba dang sbyin sreg gi thab dang gos dang zla ba dang / rtse gsum dang / nor bu dang / gdugs dang / dpal gyi be'u dang / nas dang / phreng ba dang / rnga yab dang / lcags kyu la sogs pa bya'o// da ni zlum skor gyi tshad brjod par bya ste/ de la chu sum cu rtsa drug gis mgo'i zlum mo// mgrin pa'i rgya la cha brgyad do// de sum 'gyur ni zlum mo// mchan 'og gi dbus la cha nyi shu'o// zlums su cha gnyis kyis dman pa'i mtho lnga'o// gsus pa'i dbus kyi rgyal cha bco lnga'o// de'i 'og tu cha bcu drug gi tshang ra'o// rked pa la cha bco brgyad do// mtho gang gis brla'i dbus la'o// cha drug gis byin pa'i dbus la'o// cha bzhi yis byin pa'i mthar ro// de rnams thams cad kyi de bzhin du rang rang gi rgya'i sum 'gyur gyis yongs su zlum pa'o// de bzhin du sor mo thams cad dang lag pa dag gi rtsa ba dang rtse mo rnams la brgyad dang drug dang bzhi'i cha rnams so// rang rang gi rgya'i sum 'gyur gyis zlum mo// cha gnyis nas rgyab kyi dang spyi bo 'byung sa dang rgyab kyi gyen du 'greng ba dag thig mnyam mo// brla'i stegs bu dang rting pa dag gi thig mnyam mo// // da ni sku gzugs kyi yon tan brjod par bya ste/ bstan bcos las gsungs pa'i mtshan nyid dang ldan pa'i rgya dang srid kyis sku gzugs ni gnas rten pa'i byed pa por 'gyur ro// dbu gdugs lta bus ni nor dang 'bru yang dag par 'phel bar 'gyur ro// smin ma'i re khA dang dpral ba yangs shing rgya che bas dpal rab tu ster bar 'gyur ro// shangs mdzes pas ni skye dgu rnams la bde ba rab tu ster ro// 'gram pa seng ge'i 'dra bas ni longs spyod chen po rab tu ster bar 'gyur ro// ko sko'i dbyibs shin tu legs pas ni 'dod pa'i bde ba dang bza' ba dang btung ba rab tu ster bar 'gyur ro// snyan gyi 'dab ma legs pas ni sna tshogs pa'i thos pa mang por byed do// mgrin pa legs pas dngos grub thams cad ster bar 'gyur ro// seng ge'i dpung pa lta bus ni stobs dang brtson 'grus dang ldan par byed do// ka ri ka'i rnam pa lta bu'i phyag gis las thams cad rab tu 'grub bo// sku seng ge'i dbyibs 'dra bas nar bru dang phun sum tshogs pa 'phel bar byed do// phya la legs pas ni lo legs par byed do// brla chu shing lta bus ni phyugs 'phel lo// byin pa e na ya'i lta bus ni bu la sogs pa 'phel lo// zhabs shin tu dbyibs legs pas ni tshul khrims dang rig pa rab tu 'phel bar byed do// da ni nyes pa'i skyon bshad par bya'o// phyag dang zhabs dang sku dang yan lag thung bas mu ge dang yul 'khor 'jig par byed do// rgyar dman pas skye dgu rnams mu ge 'byung bar 'gyur ro// sgur po dang sku dman pa dang shangs dman pas nad 'byung bar 'gyur ro// spyan chung ba dang spyan gyi dkyil 'khor zur mig dang spyan yo bas nor zad par 'gyur ro// gzigs pa mi legs pa dang 'og tu gzigs pas ni don thams cad nyams par byed do// shangs dang spyan dang snyan dang phyag sor rnams thung bas dngos grub dang phun sum tshogs pa rnams nyams par byed do// mgrin pa dang ko sko'i byin pa rnams rings pas gnas nas skrod cing nyams par byed do// tshigs dang sen mo dang rked skabs rnams sdom pas sdug bsngal bar 'gyur ro// 'gram pa dang dar gdong dang rkang pa sbom pas bgegs 'byung bar 'gyur ro// phyal dang 'gram snyegs dma' bas rdzas dang longs spyod nyams par 'gyur ro// snyan dang dbu dang nu ma rnams yo bas 'thab mo dang dgra yis 'tshe bar 'gyur ro// dbu'i gnas nyams pas chom po dang bdud la sogs pas 'jigs par 'gyur ro// brla dman pas rigs 'chad par 'gyur ro// shangs dang dbu dang snyan rnams phra mos bdud dang me dang bgegs rnams kyi bar du gcod pa'i 'jigs pa 'byung bar 'gyur ro// phrag pa dang dpung pa dang phyag rnams thung bas mya ngan gyi sdug bsngal rab tu 'byung bar 'gyur ro// tshigs dang bzhugs gdan bye bas sdug bsngal gyis nyen par 'gyur ro// spyan dang mchu dang shangs rnams nyams pas mthu nyams pa dang mya ngan dang bgegs 'phel bar 'gyur ro// stegs bu dang bzhugs gdan dang rten sa dang gdugs rnams chung zhing dog pas phun sum tshogs pa nyams par 'gyur ba dang / bdud dga' ba yang dag 'byung ba dang dga' ba dang bral bar yang 'gyur ro zhes pa ni mtho dgu'i tshad kyi sku gzugs kyi mtshan nyid do// // mtho bcu la sogs pa'i mtshan nyid kyang de nyid mdor bsdus te bshad par bya'o// de la mgo bo'i cha ni cha bzhi'o// zhal ni cha bcu gnyis so// mgrin pa ni cha bzhi'o// lus ni cha nyi shu rtsa drug go// mdoms ni cha bzhi'o// rked pa ni cha lnga'o// brla ni cha nyi shu drug go// pus mo ni cha lnga'o// rje ngar ni cha nyi shu rtsa drug go// long bu ni cha gsum mo// smad kyi cha ni cha lnga'o// nam tshang gi stod kyi cha ni bcu dgu'o// dpung pa'i cha ni bco brgyad do// phyag dar gyi cha ni bcu drug go// lag mthil gyi cha ni bcu gnyis so// cha rnams tshogs pa la brgya dang nyi shu'o// nas kyi grangs dgu brgya drug cu'o zhes pa ni sangs rgyas dang tshangs pa dang rtsA rtsi ka dang ri pi dang bram ze dang srin po rnams ni mtho bcu'i tshad do// mgo'i cha la cha gsum mo// zhabs la cha bcu gnyis so// mgrin pa la cha gsum mo// lus la cha nyi shu rtsa gnyis so// mdoms la cha gcig go// rked pa la cha gsum mo// brla la cha nyi shu rtsa gnyis so// pus mo la cha gsum mo// rje ngar la cha nyi shu rtsa gnyis so// long bu la cha gcig go// 'og gi cha la cha gsum mo// nam tshang gi stod kyi cha ni bcu gcig go// bar lhu ni cha bcu bzhi'o// lag ngar ni cha bcu drug go// lag mthil ni cha bcu gnyis so// cha'i tshogs pa las dgu bcu go drug go// nas kyi grangs bdun brgya drug cu re brgyad do zhes pa ni lha rnams kyi mtshan nyid mtho brgyad pa'i chag tshad do// mgo la cha gsum mo// gdong pa la cha gnyis so// mgrin pa la cha gsum mo// lus la cha bcu dgu'o// mdoms la cha gcig go// rked pa la cha gnyis so// brla la cha bcu dgu'o// pus mo la cha gsum mo// rje ngar la cha bcu dgu'o// long bu la cha gcig go// rting pa la cha gnyis so// nam tshang gi stong la cha bcu bdun no// par lhu la cha bcu gnyis so// lag ngar la cha bcu bzhi'o// lag mthil la cha gcig pa'o// cha'i tshogs pa la brgyad cu rtsa bzhi'o// nas kyi grangs ni drug brgya bdun cu don gnyis so// mi'i tshad de mtho bdun pa zhes so// mgo la cha gnyis so// gdong pa la cha bcu gnyis so// mgrin pa la cha gnyis so// lus la cha bcu drug go// mdoms la cha gcig go// rked pa la cha gnyis so// brla la cha bcu drug go// pus mo la cha gnyis so// rje ngar la cha bcu drug go// long bu la cha gcig go// rting pa la cha gnyis so// nam tshang gi stod la cha bcu dgu'o// bar lhu la cha gcig pa'o// lag ngar la cha bcu gnyis so// lag mthil la cha brgyad do// cha'i tshogs bdun brgya lnga'o// nas kyi grangs lnga brgya bdun cu don drug go zhes pa ni mtho drug pa ste/ dmag dpon rnams kyi mtshan nyid do// mgo la cha gsum mo// gdong pa la cha bcu gnyis so// mgrin pa la cha gsum mo// lus la cha nyer gcig go// brla la cha bcu gsum mo// pus mo la cha gsum mo// rje ngar la cha bcu gsum mo// long bu la cha gcig go// rting pa la cha gsum mo// cha'i tshogs la bdun cu don gnyis so// nas kyi grangs lnga brgya bdun cu don drug go zhes pa ni mtho drug pa ste/ khro bo rnams kyi gzugs kyi mtshan nyid do// mgo'i cha la cha bzhi'o// gdong la cha bcu gnyis so// mgrin pa la cha gsum mo// lus la cha bcu gnyis so// brla la cha bcu gnyis so// pus mo la cha gnyis so// rje ngar la cha bcu gnyis so// long bu la cha gnyis so// rting pa la cha gsum mo// cha'i tshogs pa drug cu'o// nas kyi grangs ni bzhi brgya brgyad cu'o zhes pa ni mtho lnga'i mtshan nyid do// mkha' 'gro ma rnams gzugs so// mgo bo'i cha la cha gcig go// gdong la cha gcig pa'o// mgrin pa la cha gcig go// lus la cha bcu gnyis so// mdoms la cha gcig go// brla la cha dgu'o// pus mo la cha gcig go// rje ngar la cha dgu'o// long bu la cha gcig go// rting pa la cha gnyis so// nam tshang gi stod la cha brgyad do// bar lhu la cha drug go// lag ngar la cha brgyad do// lag pa'i mthil la cha bdun no// cha'i tshogs pa bzhi bcu zhe brgyad do// nas kyi grangs sum brgya bzhi'o// mtho bzhi'i mtshan nyid mi'u thung rnams kyi gzugs so// mgo bo'i cha la cha gnyis so// gdong pa la cha bcu gnyis so// lus la cha bcu gnyis pa'o// brla la cha dgu'o// pus mo la cha gcig go// rje ngar la cha gcig pa'o// long bu la cha gcig go// rting pa la cha gcig go// cha'i tshogs pa bzhi bcu zhe brgyad do// nas kyi grangs brgya gya bzhi'o// mtho bzhi pa'i mtshan nyid nag po chen po'i gzugs so// gdong la bcu gnyis so// lus la cha bcu gnyis so// brla dang phus mo dang rje ngar rnams la cha bcu gnyis so zhes pa ni mtho gsum pa'i mtshan nyid log 'dren gyi gzugs so// me tog dang dri thams cad dang / tsan+dan dang / dUR+Wa dang / rdo dang / lcags dang / zha nye dang / bAM gI dang / lcags gsum dang / lcags lnga dang / lcags thams cad dang / 'khar ba dang / ra gan dang / mu men dang / gser dang / rin po che thams cad kyi rang bzhin dang / shel dang / 'bras sA lu'i zan gyi rang bzhin dang sa'i rang bzhin rnams la grangs kyi go rims bzhin du thar pa dang / dbang dang thar pa dang / tshe dang / dngos grub dang / rgyal srid dang / mthu chen po dang / dgra choms pa dang / drag po'i mngon spyod kyi las dang bsad pa dang / nor 'byung ba dang / 'dod pa'i don thams cad grub pa dang bskrad pa dang / rgyas pa dang / zhi ba dang / bza' ba dang / mdog thams cad phun sum tshogs pa dang / phun sum tshogs pa thams cad dang thar pa dang / rmongs pa dang / shes rab dang / stobs rnams rnam par 'phel bar byed do// da ni ras ris dang pusta ka la sogs pa'i bya ba bcu mngon par brjod par bya ste/ de la bram ze dang / rgyal rigs dang rje rigs dang / dmangs rigs rnams kyi kha dog gis dkar po dang / ser po dang / dmar po dang / nag po rnams kyis so// gzhon nu ma rnams kyis bkal ba'am dpa' bo'i rin gyis nyos pa'i snal ma las grub pa'i ras la bya ste/ slob dpon rnal 'byor gyi rgyud las gsungs pa'i lha 'dri bas rigs pa'i gtor ma 'bul ba sngon du 'gro bas ting nge 'dzin gsum gyi rnal 'byor dang / sa'i slob dpon bsam gtan gyi gnas su/ oM na maHsaman+ta pu d+d+hA nAM saM bod+ha ni bi shud+d+ha nA ma sarba big+h+naM ha ran+tu hUM hUM phaT swA hA zhes pa'i sngags so// oM hUM trAM hrIHaHzhes pa'i sngags kyis byin gyis brlab par bya'o// dri lnga dang / bdud rtsi lnga dang / ba'i rnam lnga'i chus yongs su gang ba'i chu 'gram du las thams cad pa'i bum pa'i chus legs par ras bkru bar bya'o// rnal 'byor dang rnal 'byor ma bla na med pa'i rgyud du gsungs pa'i lha rnams 'dri bar gyur na/ dur khrod du lhung ba'i gos dang dpa' bo'i gos dang rdul gyis gos pa'i ras kyis rdul byug pa dang / dur khrod kyi ras dang mi'i pags pa dang thod pa rnams so// dur khrod kyi thal ba dang chang dang bum pa'i chus legs par bkru bar bya'o// stong pa dang snying rje dbyer med pa'i byang chub sems kyi bdag nyid la de bzhin gshegs pa thams cad rab tu bcug ste/ mchod yon phul nas me tog la sogs pa rnams kyis yang dag par mchod nas de bzhin gshegs pa lnga'i sa bon gyis byin gyis brlabs nas rdo rje'i khu tshur gyis skud pa cho ga ji lta ba bzhin du dkri bar bya'o// de nas las kyi rdo rje'i bdag nyid ri mo mkhan po nyi ma dang zla ba la gnas pa'i rdo rje dang pad+mas lag pa g.yas g.yon du mtshan pa'o// lag pa g.yas ye shes lnga'i bdag nyid du 'jug pa'i bir bzung nas re khA la sogs pa bri bar bya'o zhes pa ni ras bris kyi cho ga'o// pusta ka 'dri bar gyur na gtor ma sngon du 'gro bas yig mkhan rnam par snang mdzad kyi skur rnam par bsgoms te/ de'i snying ga dang / mgrin pa dang / mgo bo rnams su go rims bzhin du rdo rje dang pad+ma dang 'khor lo la gnas pa'i hUM AH oM zhes pa 'dis snying ga la sogs pa rnams su reg nas lhag par gnas par bya'o// lag pa g.yas g.yon dag la nyi ma dang zla ba dag gi steng du rdo rje dang chu skyes skad cig gis bsams la hUM AH oM zhes so// de nas rang nyid kyang tA la'i lo ma dang shu gu dang grog la sogs pa'i dngos po la d+hIHyig las lag pas blangs nas gsung rdo rje'i yi ge rnam par gyur par bsams la/ oM badzra satwa hUM zhes pa 'di brgya rtsa brgyad yongs su bzlas par bya'o// oM badzra yak+Sha hUM zhes pa 'dis kyang ngo // snag tsha yang shes rab ye shes kyi bdag nyid kyi rdul du yongs su gyur pa las ye shes kyi bdud rtsi'i gzugs su rnam par bsgoms nas/ oM badzra d+har+m+ma hrIHswA hA zhes pa'i sngags kyis brgya rtsa brgyad yongs su bzlas so// smyu gu dang po mchog gi rdo rjer rnam par bsams nas/ oM shru ti smr-i ti bi dza ye sarba dz+nyA na pa Ta lA pa hA ri Ni hrIHswA hA zhes pa'i sngags kyis lan nyi shu rtsa gcig mngon par bsngags nas yig mkhan la gtad par bya'o// yig mkhan gyis kyang gtor ma phul nas yongs su bri bar bya'o// de nas yi ge brgya pas brtan par bya'o zhes pa ni pusta ka'i cho ga'o// sku gzugs bzhengs par gyur na/ gtor ma sngon du 'gro bas yid kyis lha bzo ba lha'i bdag po'i skur bsams nas/ sngon ma ji lta ba bzhin du snying ga la sogs pa rnams su hUM AH oM zhes pa'i yi ge rnams bltas nas de rnams sa bon de nyid lhag par gnas par bya'o// de nas rnam par dag pa'i sa dang sbra tshil la sogs pa skad cig gis stong pa nyid kyis lhag par grol bar snying ga'i sa bon las bzhengs par bya ba'i lha'i skur bsams nas/ de bzhin gshegs kyi rang bzhin gang // de yi rang bzhin 'gro 'di ste// rang bzhin med pa'i de bzhin gshegs// 'gro ba 'di yang rang bzhin med// 'dis dngos po rnam par sbyang bar bya'o// nam mkha' la de bzhin gshegs pa thams cad bltas nas me tog la sogs pa rnams kyis yang dag par mchod nas sgeg mo la sogs pa rnams kyis kyang nye bar bsnyen par bya'o// mkha' khyab kun du 'gro ba yi// sangs rgyas byang chub sems dpa' kun// sangs rgyas mdzad pa'i gnas 'di la// mchod phyir nye bar gshegs su gsol// zhes brjod par bya'o// de nas bzhengs par bya ba'i lha'i thugs ka'i sngags kyis lan brgya rtsa brgyad kyis lhag par gnas la ye shes sems dpa' dgug pa dang gzhug pa dang bcing ba dang dbang du bya ste/ bum pa'i chus kyang khrus byas nas nye bar spyod pa lngas yang dag par mchod par byas nas/ oM badzra satwa AH'dis rdo rje sems dpa'i dam tshig gi phyag rgya bltas nas/ oM badzrA be sha hoH'dis rdo rje 'bebs pa'i dam tshig gi phyag rgya bcings nas yi ge brgya pas lan gsum du brtan par bya'o// 'dir yang sngon bzhin du rigs kyi bdag po'i ngo bo nyid du bzo bo lhag par gnas par byas nas de la dri'i thig le dang so rtsi la sogs pa byin nas gtad par bya'o// las mi la sogs pa rnams kyang so rtsi la sogs pas tshim par bya zhing brtan par bya ba rnams la yang ston mo dang gtor ma la sogs pa dbul lo// de nas lha bsgom pa rnam par gshegs nas sbyin bdag la shis pa brjod par bya'o zhes pa ni skye gnas sbyangs pa'o// da ni mchod sdong gi rang bzhin lha'i snying por byed pas de'i snying ga'i sa bon gser gyis bris pa'i yi ge snying gar gzhug cing sbyang bar bya'o// gzhon nu mas bkal ba'i skud pas dkris nas de'i phyis rnams kyis bskor bar bya'o// slob dpon gyis khrus kyang bya'o// de nas nam mkha'i mthil du zla ba'i dkyil 'khor la gnas pa'i hoHyig dmar po gnyis kyis brten pa'i de nyid gsum dang bcas pa'i lha'i sa bon bltas nas/ ji ltar rdzogs pa'i sangs rgyas rnams// dga' ldan gnas su rab bzhugs las// lha mo sgyu 'phrul lhums zhugs ltar// de bzhin 'di la bzhugs par zhu// phyogs rnams ma lus bzhugs pa yi// sangs rgyas rnams ni bdag la dgongs// bdag ni rdo rje che ge zhes// bdag gis lha rnams bskrun par bgyi// slob ma rnams la brtse phyir dang // sems can so so'i don rgyu'i phyir// sa bon las byung ye shes che// mchod phyir lhag par gnas par mdzod// ces lan gsum brjod pas gsol ba btab cing mchod nas rang gi snying ga'i sa bon gyi 'od zer gyis/ oM badzrAM ku sha pi dza A kaR+Sha ya dzaH/ oM badzra pA sha bi dza pra be sha hUM/ oM badzra s+pho Ta bi dza ban+d+ha ya baM/ oM badzra pe shrA bi dza to Sha ya hoHzhes pa'i sngags kyis dgug pa la sogs pa byas nas/ sa ma ya s+t+waM sa ma ya haM zhes lan gsum brjod pas lhag par gnas par bya'o// de nas rang gi sa bon las lha rnams rdzogs par bskyed nas skyed mos tshal zhes shes pa'i phyir sngags kyang bzlas pa dang yi ge brgya pa yang brjod nas cho gas mchod pa dang gtor ma yang dbul bar bya'o// skyed mos tshal gyi cho ga'o// // da ni bla re dang gdugs dang rgyal mtshan dang ba dan rnams kyis brgyan nas de'i dbus su sna tshogs chu skyes mngon par bri'o// yang na khri la chu skyes 'dab ma brgyad pa mngon par bris/ de'i phyi rol tu bum pa brgyad dgod par bya'o// de nas dbang ldan du rnam par snang mdzad chen po dang rdo rje sems ma dang / rin chen rdo rje ma dang / chos kyi rdo rje ma dang / las kyi rdo rje ma rnams kyi mtshan ma lngas mtshan pa'i bum pa gcig go// shar du mi bskyod pa dang / rdo rje sems dpa' dang / rdo rje rgyal po dang / rdo rje chags pa dang / rdo rje legs pa rnams kyi mtshan ma lngas mtshan pa'i bum pa gcig go// mer rdo rje sgeg mo dang / rdo rje phreng ba ma dang / rdo rje glu ma dang / rdo rje gar ma dang / rdo rje bdug spos ma dang / rdo rje me tog ma dang / rdo rje mar me ma dang / rdo rje dri ma rnams kyi mtshan ma brgyad kyis mtshan pa'i bum pa gcig go// lhor rin chen 'byung ldan dang / rdo rje rin chen dang / rdo rje gzi brjid dang / rdo rje tog dang / rdo rje bzhad pa dang lnga'i mtshan mas mtshan pa'i bum pa gcig go// bden bral du rdo rje lcags kyu dang / rdo rje zhags pa dang / rdo rje lcags sgrog dang / rdo rje 'bebs pa rnams kyi mtshan ma bzhis mtshan pa'i bum pa gcig go// nub tu 'od dpag med dang / rdo rje chos dang / rdo rje rnon po dang / rdo rje rgyu dang / rdo rje smra ba rnams kyi mtshan ma lngas mtshan pa'i bum pa gcig go// rlung du byams pa dang / don yod gzigs dang / ngan song thams cad 'joms pa dang / mya ngan dang mun pa thams cad sel ba'i blo gros dang / spos kyi glang po dang / dpa' bar 'gro ba dang / nam mkha' mdzod dang / ye shes tog dang / 'od dpag med dang / zla 'od dang / bzang skyong dang / dra ba can gyi 'od dang / rdo rje snying po dang / mi zad pa'i blo gros dang / spobs pa brtsegs pa dang / kun du bzang po rnams kyi mtshan ma bcu drug gis mtshan pa'i bum pa gcig go// byang du don yod grub pa dang / rdo rje las dang / rdo rje bsrung ba dang / rdo rje gnod sbyin dang / rdo rje mtshams rnams kyi mtshan ma lngas mtshan pa'i bum pa gcig go// chu skyes 'dab ma brgyad pa bris pa'i ze 'bru'i steng du stegs bu la zla ba'i dkyil 'khor la ras bris la sogs pa'i steng g.yogs pa'i seng ge'i khri la bzhugs pa'i lhag par mos pas so// yang khrus kyi dkyil 'khor dang bral bas yang ngo // de bzhin du gzhan du yang khri la sogs pa'i rang bzhin la de'i maN+Dal la ras bris dang pusta ka dang mchod rten la sogs pa zhal shar du mngon par phyogs pas sam gzhan du yang rung ste bzhugs par bya'o// gang langs pa dang spyod lam gyi bar mi thog cing 'os pas so// gtsug lag khang dang mchod rten dang dri gtsang khang du sku gzugs la sogs pa nam mkha'i khrus kyi stegs bu rab tu sbyor bas gnyis po ji ltar dam tshig gi nyes pa sku gzugs la sogs pa'i mdun du bya ste de la zhal mngon par phyogs pas slar yang zhabs bsil dang mchod yon la sogs pa 'bul ba sngon du 'gro bas mchod yon dbul ba'i sngags kyis sbyang bar bya'o// sbyang ba'i sngags dang me'i bya ba dang ldan pas so// de nas sku gzugs kyi thugs ka dang mgrin pa dang dpral ba rnams su hUM AHoM zhes pa'i yi ge rnams brjod nas sngon bzhin du shes par byas nas dri ni thugs kar dbul lo// me tog gi phreng ba dbul dkris nas mdun du mchod yon dbul lo// yongs su bskor bzhin pa'i mar mes oM badzra yak+Sha hUM/ 'dis lan bdun mngon par bsngags nas mar dang spos dkar gyi bdug pas bdug par bya'o zhes sbyang ba'i rim pa'o// de'i rjes la rdo rje las kyi sngags kyis lan bdun mngon par bsngags pa'i dU rla'i chun pos zangs ma'i snod na gnas pa'i zho dang 'o ma dang / mar dang sbrang dang kar ste bdud rtsi lnga'i rang bzhin rnams dkrugs te zho dang 'o ma dang mar dang ba'i lci ba dang chu ste ba'i rnam lnga rnams kyi ste/ oM hUM trAM hrIH aHzhes pa'i sa bon rnams lhag par gnas pa dang / b+h+rUM AM dzrIM khaM hUM zhes pa'i sngags kyis lhag par gnas la gang zhig ri mo dang ras bris dang pusta ka dang sa'i rang bzhin la sogs pa rnams la de rnams me long gi gzugs brnyan gyi gzugs la'o// byams pa la sogs pa'i sngags kyis mngon par bsngags pa'i bum pa'i chu dang bkra shis kyi tshigs su bcad pa brjod pas khrus bya'o// byams mgon la sogs byang chub sems dpa' gang rnams kyis// gang yang gtsug lag khang dang sems can rnam dag grags// skye dgu'i rab rib nyes rnams ma lus 'joms gyur pa// dbang bskur mchog gi bkra shis de ni khyed la shog // de nas 'khar ba'i snod du gnas pa'i n+ya gro d+ha dang / u dum+WAr ra dang / blak+Sha dang / byang chub shing dang / dri'i khu ba dang / 'o ma dang shing rnams kyi shun lpags rnams kyis mnyes shing sbyang ngo // oM sarba ta thA ga ta kA ya bi sho d+ha ne swA hA/ zhes pa'i sngags kyi dbang pos so// de bzhin du oM hUM trAM hrIHkhaM khaHzhes pa'i sngags kyis so// 'khar ba'i snod du gnas pa'i dri bzangs dang mar khus mnye zhing spyad par bya'o// 'khar ba'i snod la gnas pa'i byug pas byugs nas rdo rje lcags kyu la sogs pa'i sngags bzlas pa'i bum pa'i chus bkra shis kyi tshigs su bcad pa dang bcas pas khrus bya'o// dril bu'i phyag gi zhags pas dgug dang bcing bas mchog dgug sogs// sna tshogs nyes pas las rnams don ldan pas// sgo nas gzhug cing gzhan yang glu dang stong nyid dang // dbang bskur mchog gi bkra shis de ni khyed la shog // de nas 'khar ba'i snod na gnas pa'i yung ba'i khu bas byugs nas khrus bya'o// tsan+dan dkar po dang / dmar po dang gur kum la sogs pa dang / gran+nyi'i lo ma dang a ga ru dang ga pur dang / gla ba la sogs pa ji ltar rnyed pa rnams dang / thugs ka'i sa bon gyi 'od zer gyis spyan drangs pa'i rdo rje sems dpa' la sogs pa'i lha mo rnams kyis bum pa bzung nas bkra shis kyi tshigs su bcad pa sngon du 'gro bas bum pa'i chus lha rnams khrus bya'o// ji ltar bltams pa tsam gyis ni// de bzhin gshegs kun khrus gsol ltar// lha yi chu ni dag pa yis// de bzhin bdag gis khrus bgyi'o// de la chags pa'i chu rnams gos 'jam pos phyi bar bya'o// de'i rjes la slob dpon gyi lce hUM las byung ba'i rdo rjer bskyed la me tog dri zhim pas thal mo sbyar la lus kyis phyag 'tshal ba ni/ oM sarba ta thA ga ta su la li ta bi lA s+ya na mi te na mA mi b+ha ga wAn twaM shrI che ge mo badzri dzaHhUM baM hoH pra tIts+tsha ku su mAny+dza li nA tha hoHsa ma ya s+t+waM zhes brjod la snyim pa'i me tog dbul bar bya'o// de nas pus mo g.yas pa'i lha nga sa la btsugs nas bdag po'i bden pa zhu bar bya ste/ bcom ldan rdo rje che ge mchog // rig pa'i rgyal po khyod la 'dud// slob ma rnams la brtse phyir dang // khyed rnams la yang mchod pa'i phyir// mgon po thugs rje bdag nyid can// rab gnas bgyi bar bdag 'tshal lo// de phyir bcom ldan bdag gus la// khyed kyis bka' drin gnang bar mdzod// ji ltar rdzogs pa'i sangs rgyas kun// dga' ldan du ni rab bzhugs pas// lha mo sgyu 'phrul lhums zhugs ltar// de ltar 'di la bzhugs su gsol// 'di la mgon po rtag bzhugs nas// bdag gi me tog la sogs bzhes// byang chub sems kyi dngos grub phyir// brtse ba'i don phyir rjes su zung // sangs rgyas 'gro don stsol mdzad pa// byang chub sems dpa' 'bras gnas dang // gang dag gzhan yang gsang sngags lha// lha dang 'jig rten skyong rnams dang // 'byung po byang chub bstan gnas dang // gang yang rdo rje'i spyan ldan dang // sems can bstan la mngon dga' rnams// bdag la yang dag dgongs su gsol// bdag ni che ge rdo rje can// rab gnas cho ga dang ldan pa// ji ltar nus bzhin nyer spyod pas// 'gro rnams dag phyir bdag gis bgyi// bdag dang slob ma la phan phyir// brtse bas rjes su bzung mdzad nas// 'khor dang bcas pa rnams ni 'dir// mchod phyir nye bar byon par zhu// de ltar lan gsum du brjod pas/ snyan gsan dbab par byas nas yang bstod pa dang bdud rtsi myang bar bya'o// de nas 'dis lha rnams snyan gsan phab nas bdag nyid rab tu dga' bar bya'o// deng bdag skye ba 'bras bur bcas// bdag gi gson pa'ang 'bras bur bcas// lha dang dam tshig mtshungs par ni// bdag ni the tshom med par gyur// byang chub sems nyid gcig pu las// bdag ni phyir mi ldog par 'gyur// deng bdag the tshom med par ni// de bzhin gshegs pa'i rigs su skyes// de ring bdag nyid mchog gyur te// bdag gi mchog sbyin bla na med// sangs rgyas kun gyi mngon sum du// bdag gis snyan gsan nye bar phab// de nas rang gi lhag pa'i lha'i rnal 'byor ram yang na khro bo'i rnal 'byor gyis man ngag ji lta ba bzhin du zas la sogs pa rnam par sbyangs nas thod par gtor ma dbul bar bya'o// de nas bum pa'i chus gtor te/ rdo rje srung ba'i sngags kyis lan gsum bzlas te mdud pa gsum dang ldan pas so so'i lag pa g.yas pa'i mkhrig ma la bcings te slob ma bsrung bar bya'o// de 'di nyid kyang bsgrag par bya ste/ sngags pas 'ga' zhig snying ga ni// mchod pa la sogs cho ga bya// g.yo med pa yis 'di byas na// mchod sbyin chen po'i 'bras bu 'byung // zhes so// de nas bsrung ba'i don du oM badzra satwa hUM zhes pas yongs su bsngags nas mal la sogs pa'i mtshams kyi mtha' bsal nas so// de nas nyi ma gzhan la nang par snga bar dam tshig la zhi ba'i gtor ma phul nas sku gzugs la sogs pa de nyid du bzhugs su gsol lo// gtsug lag khang la sogs pa rnams kyang ji ltar gnas pa'i dam tshig sems dpa' bskyed par bya'o// pu sti rnams bsrung ba'i tshogs dang stong pa nyid kyi mthar pad+ma dmar po dang nyi ma la hrIHyig dmar po las byung ba'i chu skyes dang hrIHyongs su gyur pa las 'od dpag med kyi skur yongs su gyur pa las bsrung ba dang dam tshig sems dpar bsam par bya'o// mar me mdzad la sogs pa'i gtsug lag khang rnams kyi yang stong pa nyid kyi mthar pad+ma dang zla ba la b+h+rUM yig dkar po las skyes pa'i 'khor lo rtsibs brgyad pa dang b+h+rUM las rnam par snang mdzad de yongs su gyur pa las mar me mdzad kyi gtsug lag khang gi gzugs dang dri gtsang khang gi gzugs dang / mchod rten gyi gzugs rnams kyang dam tshig sems dpar bskyed nas zhabs bsil dang / mchod yon dang zhal bsil la sogs pa dbul ba sngon du 'gro bas sbyang bar bya'o// de'i mthar cho ga las gsungs pa'i bdud rtsi lnga la sogs pas dril phyi la sogs pa byas nas gur kum la sogs pa ji ltar rnyed pa la mi bskyod pa'i sngags kyis lhag par gnas pa'i bum pa'i chus bkra shis kyi tshigs su bcad pa brjod pas dbang bskur bar bya'o// bkra shis gang zhig lag na rdo rje rgyal po'i dpal de dang // rdo rje chags pa mchog tu legs pa shin tu bzhad pa dang // mi bskyod rgyal po bde bar gshegs pa'i bde ba chen po yi// dbang bskur mchog la de yi bkra shis de ring 'byung gyur cig // de nas de nyid kyi rim pas dbang bskur nas gos gtsang ma 'jam pos chu rnams phyi bar bya'o// de nas lag pas mnye bar bya'o// de nas sku gzugs kyi dpral pa dang / mgrin pa dang / snying ga dang / spyan dang / shangs dang / ljags dang / mtshams kyi mtha' dang / lte ba rnams la oM AHhUM k+ShiM dzaM khaM gaM skaM saM zhes pa'i sa bon gyi yi ges lhag par gnas par bya'o// de nas gser gyi thur mas dngul gyi snod du gnas pa'i mar dang sbrang gis byug cing // thur ldan sman pa'i rgyal po yis// 'jig rten rab rib bsal ba ltar// khyed kyis mi shes rab rib ni// de bzhin bdag gis bsal bar bgyi// oM tsak+Shu tsak+Shu sa man+ta tsak+Shu bi sho d+ha ne swA hA zhes brjod nas mig sman gyis sku gzugs kyi spyan dbye bar bya'o// pu sti la sogs pa dang ras bris rnams kyi me long gi gzugs brnyan gyi rang bzhin las spyan g.yas pa dang g.yon pa dag la ma dang Ta yig dag gis bon las nyi ma dang zla ba la bltas la oM dIpye tsak+Shu she hUM/ mar mes slar yang oM dIpye tsak+Shu she hUM/ mig g.yas pa'o// oM d+harma tsak+Shu she hUM/ mig g.yon pa'o// oM AHdz+nyA na badzra dz+nyA na tsak+ShuHku ru/ me long gis slar yang oM dz+nyA na tsak+Shu she hUM g.yas pa'o// oM bud+d+ha tsak+Shu she hUM g.yon pa'o// oM pradz+nyA tsak+Shu she hUM rdo rje yis slar yang // oM pradz+nyA tsak+Shu she hUM mig g.yon pa'o// oM badzra tsak+Shu she hUM mig g.yas pa'o// oM AHdz+nyA na tsak+ShuHku ru ku ru hUM hUM hUM ye shes kyi mig lhag par gnas par bya'o// de nas mig dag las byung ba'i 'od zer gyis phyogs thams cad khyab nas 'jig rten gyi khams thams cad na gnas pa'i lha'i spyan rnams nges par sbyar bas mos shing spyan dbye bar bya'o// de'i rjes la 'bras yos la sogs pas gang ba'i dung chos kyi snod du sna tshogs pa'i rin po che'i khyad par gyis kyang oM AHhrIHpra ba ra sat+kA ra ar+g+haM pra tIts+tsha swA hA/ zhes pa'i sngags kyis mchod yon dbul lo// oM AHg+ha badzra gan+d+he hUM zhes pa 'dis ga pur dang / gla ba dang gur kum la sogs pa'i dri bzangs rnams kyis yang dag par byugs te/ oM AHbo d+h+yaM ga dr-i D+ha ka ba tsa ba s+t+re swA hA zhes pa 'di'i sngags kyis gos ser po gon par mos par bya'o// oM AHdIpye bA sa se hUM swA hA zhes pa'i sngags kyis na bza' ser po dbul bar bya'o// oM AHti la ka b+hu Sha Ne hUM swA hA zhes pa'i sngags kyis tsan+dan dang gur kum la sogs pa'i thig le bya'o// oM AHsarba ta thA ga ta ma d+hu prA sha ne hUM hUM phaT swA hA zhes pa'i sngags kyis gser la sogs pa'i snod du gnas pa'am/ a shra h+tha'i lo ma'i snod du mar dang sbrang dang ka ra dang bcas pa de bzhin gshegs pa'i sku khyab pa'i don du/ oM sarba ta tha ga ta tsin+t+yo mr-i ta b+hAri swA hA zhes pa'i sngags kyis 'o ma dbul bar bya'o// dug med pa'i phyir sman lnga po rnams dbul bar bya'o// nyer spyod rnam pa lngas mchod nas rdo rje 'bebs pa'i dam tshig gi phyag rgya bcings nas yi ge brgya pas brtan par bya'o zhes pa ni bskyed pa'i las so// de'i rjes la slob dpon gyis oM badzra satwa AH zhes pa 'dis me long bstan nas sngon du gsungs pa'i sngags kyis gi wang la sogs pa'i dri'i thig le dbul lo// rang gi snying gar zla ba'i steng du sa bon gyi yi ge bkod la lha rnams kyi yi ge rnams rab tu 'bar bas mgo bo'i steng du de'i 'od zer gyis sangs rgyas kyi zhing thams cad yongs su gang ba rnam par bsgoms nas/ slar yang bkug nas de nyid la rab tu zhugs te rang gi thugs ka'i ming gi yi ge rnams las byung nas sku gzugs dang lha rnams kyi thugs kar rab tu zhugs te de bzhin du de nyid spro ba la sogs pa'i rnam pas/ 'khor lo'i dbang phyug gi sngags kyis bsngags pa'i bum pa'i chus bkra shis kyi tshigs su bcad pa dang bcas pas dbang bskur bar bya'o// gang zhig sems dpa' rin chen chos mchog las kun rdo rje can// gang zhig phyag rgya'i tshogs pa dang ni bcas pa'i lhag mthong gi / rnam par snang mdzad gang gi srid pa'i sdug bsngal 'joms mdzad pa// de yi bkra shis kyis ni de ring khyed la zhi byed shog // oM che ge mo badzra b+ha ga bAn swA hA/ zhes pa'i sngags kyis de'i thugs ka'i rdo rje la dmigs nas lan brgya rtsa brgyad bzlas par bya'o// de nas mchod yon la sogs pa rnams kyis yang dag par mchod la/ so rtsi la sogs pa dbul bar bya'o// rdo rje bsrung ba'i sngags kyis yang dag par bsrungs nas las kyi ming gis bstod pa la sogs pa bya'o// de nas las kyi rdo rjes mngon par bsngags pa'i bum pa'i chus bkra shis kyi tshigs su bcad pa brjod pa sngon du 'gro bas dbang bskur bar bya'o// de la tshigs su bcad pa 'di lan gsum mo// rdo rje srung dpal mchog sbyin spyan dang phyag na rdo rjer bcas// khu tshur dag dang bcas gyur de yi don yod grub pa yi// bkra shis gang la phan mdzad mchog gi don rnams grub mdzad pa// bkra shis des ni deng 'dir khyed la zhi bar byed gyur cig // oM bo d+h+yaM ga dr-i D+ha ka ba tsa bas+t+ra swA hA zhes pa'i sngags kyis na bza' sna tshogs dbul bar bya'o// lcags kyi mes kyang bsrung bar bya'o// gser dang dngul dang zangs la sogs pa'i snong du gnas pa'i sbrang dang yongs su smin pa'i a mra la sogs pa dus kyi rjes su mthun pa'i shing thog go// oM AHsa mA d+hi phA la le sarba dzi na pu tra prI Na ne AHhUM swA hA zhes pas lhag par gnas shing dbul bar bya'o zhes pa ni shing thog 'brim pa'o// de nas rdo rje glu mas mngon par bzlas pa'i bum pa'i chus khrus bya zhing sna tshogs pa'i pi wang dang gos la sogs pa dbul bar bya'o// oM sarba bo d+h+yaM ga dr-i D+ha ka ba tsa bas+t+re swA hA zhes pas dbul zhing lhag par gnas la lcags kyi mes kyang bsrungs la gser gyi thig le dang gser gyi bya khyung la sogs pa'i phreng ba'i mgul rgyan dang gser gyi dpung rgyan dang zhabs gdub la sogs pa'i rgyan rnams dbul lo// gser gyi snod la sogs par gnas pa'i bca' ba la du la sogs pa khur ba'i rnam pa la sogs pa dang / gzhib pa dang myang ba dang btung ba dang 'o ma dang zho dang 'o ma bsdus pa dang khu ba la sogs pa btung ba dang / n+ya gro d+ha dang a mra la sogs pa'i gzhib pa dang sbrang dang bu ram gyi khu ba la sogs pa bldag pa dang 'dod spags sna tshogs bkra shis kyi khri la sogs pa'i steng du ro drug gis myang ba'i bza' ba dang / mgul pa sbyong ba'i gos dmar po dang b+haSh+Ta tsa tra ka rnams/ oM na maHsa man+ta bud+d+hA nI/ oM dza ba laM da de swA hA/ oM AHhUM sngags 'di dag gis lan bdun du mngon par bsngags nas/ aM pa ra mAn ne sa mA d+hi d+h+ya na pri Na na swA hA zhes pa'i sngags 'dis dbul bar bya'o// zhal bsil phul nas me tog dri bzang po'i phreng ba dbu la dkris nas so rtsi dang mchod yon phul nas lha rnams kyi thugs kar zla ba la/ oM ma hA su kha badzra dzaHhUM baM hoHsu ra ta s+t+wAM sa ma ya s+t+waM zhes so// de bzhin gshegs pa thams cad kyi 'od zer spro ba dang bsdu ba sngon du 'gro bas snying gar thal mo sbyar nas gsol ba gdab par bya'o// bde chen chags pa chen po la// 'gro kun zhi ba'i bdag po ste// sems can kun gyi yid khyab pa// sems can kun gyi snying la gnas// sems can kun gyi yab kyang yin// dam tshig mchog gi 'dod mchog nyid// bden pa 'di yis mgon pos ni// 'dod don bdag la yongs rdzogs brjod// chos kyi dbyings la lhag gnas las// dam tshig dran pa las kyang ni// brtse bas sems can thams cad la// dngos grub thams cad 'byung bar mdzod// ces pas me tog la sogs pas yang dag par mchod nas bstod par bya'o zhes pa ni nye bar 'dren pa'o// de nas rdo rje rnon po'i nga rgyal gyis slob dpon gyi sku gzugs la sogs pa la rdo rje chos kyis mngon par bsngags pa'i bum pa'i chus bkra shis kyi tshigs su bcad pa brjod pa sngon du 'gro bas dbang bskur bar bya'o// de la bkra shis kyi tshigs su bcad pa 'di yis so// bkra shis gang zhig chu skyes phyag na rdo rje rnon por bcas// 'khor lo'i mtshan dang rab mchog gsung bar mdzad pa de dang de'i// 'jig rten dbang phyug bde gshegs bde ba'i bdag nyid gang yin pa// dbang bskur mchog gis khyed la bkra shis de ni 'byung gyur cig // de'i rjes la hUM dang u las gser gyi spu gri bzung nas/ oM sarbA ba ra Na bi sho d+ha ne sarbA dz+nyA na pA lAn ts+tshe da ya hUM swA hA/ zhes pa 'di'i sngags kyis sems can mtha' dag gi rgyud las skyes pa'i skra rnams bzhar nas gtsug phud brtag par bya'o// de nas/ oM d+harma sha b+hA bya kar+Na swA hA zhes pas gser gyi thur mas snyan dbug par bya'o// de nas rdo rje rin chen gyis mngon par bsngags pa'i bum pa'i chus bkra shis kyi tshigs su bcad pas dbang bskur bar bya'o// de la tshigs su bcad pa 'dis so// bkra shis gang zhig nor bu 'dzin dang rgyal po'i 'od dang ni// dge dang bcas shing mchog tu bzhad pa'i shin tu 'dzum mdangs dang // dpal gyi rin chen 'byung ldan rgyal bas nges par bsten pa yis// khyod kyis dbang bskur mchog la bkra shis de ni 'byung gyur cig // de nas lcags kyi me'i bsrung bas yang dag par bsrungs nas gur kum gyis yang dag par byugs nas mar gyi mig sman dang gser gyi thig le dang mu tig gi do shal dang mgul rgyan dang dpung rgyan dang ska rags dang rkang gdub rnams/ oM sarbA ba ra Na ba pu Sha Ne swA hA zhes pa'i sngags kyis dbul lo// oM badzra rat+na trAM zhes pa'i sngags 'dis dbu rgyan du bskyed la/ 'di de sangs rgyas thams cad kyi// khams gsum kun gyis phyag byas pa// rigs lnga las byung dbu rgyan te// mchod pa'i don du khyed la dbul// oM sarba bud+d+ha tsU Da ma Ni ma hA mu ku TaM pra tIts+tsha hoH'dis dbu rgyan bskon par bya'o// rdo rje dbyings kyi dbang phyug ma'i phyag rgya bcings nas/ oM badzra d+hA twI shwa ri hUM/ sngags 'dis brtan par byas nas tsU Da'i rnam par bya'o// de nas rang gi snying ga'i lha rnams kyi thugs ka'i sa bon dang mtshan ma las bskyed pas nam mkha'i khams thams cad lha rnams kyi mtshan ma'i gzugs kyis 'phros nas gcig tu gyur te slar 'ongs nas/ oM badzra satwa hUM zhes pa'i sngags kyis lhag par gnas la mtshan ma lha rnams kyi phyag na gnas par bsam par bya'o// 'di de sangs rgyas thams cad kyi// ye shes mtshan nyid bla na med// dngos po med pa'i chos rnams la// mtshan ma'i dngos por rab grags pa// sems can don sogs bya ba la// nges par yang ni rtag tu bya// gang dang gang gi ye shes kyi// sangs rgyas nyid ni nye bar byon// tshigs su bcad pa 'di dag gis gsol ba gdab par bya'o// de nas badzra d+har+m+ma hrIH'di'i sngags kyis lhag par gnas nas mgul du tshangs skud dbul bar bya'o// de bzhin du/ oM badzra satwI baM sngags 'dis lhag par gnas nas rked pa la muny+dza'i ske rags dbul bar bya'o// oM badzra rat+na oM/ sngags 'dis lhag par gnas par byas la/ phyag tu ke shu'i dbyug pa gtad par bya ste 'di ni brtul zhugs brtan pa'o// de nas me tog la sogs pas yang dag par mchod nas de bzhin gshegs pa rnams kyi sku gzugs la sogs pa rnams kyang rang bzhin med pa'i byang chub sems su brjod par bya'o// tshigs su bcad pa 'di dag gis brtan par bya'o// byang chub sems nyid las byung ba'i// dus gsum sangs rgyas kun gyi gzhi// byang chub sems dpa' sems dpa' che// bse ru slob ma'i skye bo yang // rang bzhin med cing dmigs med pa// sems can thams cad rgyu gcig po// mnyam nyid ye shes de nyid ni// byang chub sems su shes par bya// de nas phyi'i mchod pas mchod nas sgeg mo la sogs pa rnams kyis yang dag par mchod nas thar pa'i brtul zhugs dang ba lang gi sbyin pa yang byas nas yang dag par bskor bar bya'o// de nas rang gi snying ga la gnas pa'i a yig dmar po rnam par bsgoms nas lha'i sku gzugs la sogs pa'i phyag rgya'i bdag nyid rdo rje dbyings kyi dbang phyug ma'i gzugs su bskyed nas rang gi snying ga las byung ste/ sku gzugs la sogs pa'i g.yon logs su pad+ma dang zla ba'i gdan la dgod do// oM badzra satwa aHzhes pa'i sngags kyis de'i spyi bo ru rdo rje sems dpa'i dam tshig gi phyag rgyas rgyas btab nas cho ga bzhin du bag ma'i rjes su gnas par bya'o// gang der rdo rje sgeg mo mchog gi glu ma gar bcas dang // gang yang me tog bdug spos mar me mchog dang sna tshogs dri// dri med snyan pa'i glu dbyangs mtshungs med mchod pa rnams kyis ni// khyed kyis dbang bskur mchog la bkra shis de ni 'byung gyur cig // ces pa'i tshigs su bcad pas sgeg mo la sogs pa lhag par gnas pa'i bum pa'i chus khrus bya'o// kako la dang li shi dang dzA ti phal dang gur gum dang sihA dang ga pur rnams kyis tshogs pas yang dag par byug go// lha'i gos dmar po phu thung ma dang dbu la cod pan dang smad gos dar sna tshogs pa dang ska rags kyang bcing bar bya zhing na bza' phul nas rgyan thams cad kyis brgyan nas/ shing tog pi pi ling dang / ka ped dang / bi lA dang / shIM gA Da ka dang a mra dang dzaM bu dang dzam bI ra dang nA raM ga dang / rgun 'brum la sogs pa dus dang rjes su mthun pa'i shing thog gi rigs rnams kyis dbang bskur bar bya'o// rin po che lnga la sogs pa'i nor bu'i rigs rnams kyis mchod yon phul nas bud med dam skyes bu nye bar gnas pa'i don dang glang po che dang rta dang bzhon pa'i don dang 'khor lo dang mda' gzhu dang 'dam bu'i gdan dang mda' phyed lcags las byas pa la sogs pa rnams skye bo gdug pa can bsrung ba'i don dang / khab dang gri gug dang spu gri la sogs pa dang tshem bu la sogs pa'i don dang / 'dod pa'i shing dang khyim gyi longs spyod la sogs pa mngon par 'dod pa'i don rnams yi ge gsum gyi sngags kyis dbul bar bya'o// yang dag par mchod nas sngon ma bzhin du gshegs su gsol lo// gser dang karka DI dang 'o ma'i rgyun dang / dri thams cad dang / mar khu dang / dU R+Wa dang / 'bras ma nyams pa rnams bkra shis pa'i don du dbul lo// oM yo dzAg+na le swA hA zhes pa'i sngags kyis sbyor bar byed pa'i me bag ma'i dus kyi cho gas yang dag par mchod nas de'i me'o// bskor ba'i dus su dpal gyi 'bras bus dbul bar bya'o// mar me dang mda' dang / nyi mas kyang yang dag par bsrung ngo // mar me chen po dang / snang gsal dang / gser dang / karka DI dang / 'o ma'i rgyun dang / gser gyi me tog snod na gnas pa'i me tog gi rigs kyi char dang / a ka ru'i bdug pas kyang yang dag par mdun du bya'o// de nas mchod pa la sogs pa sngon du 'gro bas bag ma'i tshigs su bcad pa brjod par bya'o// de bzhin gshegs pa'i phyag rgya 'dis// shes rab snang ba'i 'od mdzad ma// sangs rgyas phrin las rab 'jug phyir// phyag gis phyag ni bzung bar mdzod// lag pa 'dzin pa'o// de nas rdo rje bsrung ba dang / rdo rje gnod sbyin dang / rdo rje mtshams dang / rdo rje las kyi phyag rgya rnams kyis yang dag par bsrungs la/ oM AHkhaM bI ra hUM zhes pa'i sngags kyis dkyil 'khor du 'jug par mos par bya'o// sngon du gsungs pa'i rim pa'i tshad bzhis bya'o// de nas rdo rje can gyi sangs rgyas la// 'gro ba bskyab pa'i ched du dbang // yon tan 'byung gnas ji ltar stsal// da ltar 'di la stsal du gsol// zhes pa'i tshigs su bcad pas zhu zhing dkyil 'khor du 'jug pa'i cho ga'o// de nas dri gtsang khang dang gzhan yang lhag pa'i gnas rnams su bzo bo mkhas pas byas pa'i seng ge'i khri mdzes pa la tshes grangs dang / gza' dang / rgyu skar dang / yud tsam bzang po rnams las gnas par gyur pa'i sku gzugs la sogs par dgod par bya'o// slob dpon gyi lag pa g.yas pas rdo rje skud pa rnam pa lnga dang me tog gi phreng ba bzung nas/ oM hUM hrI/ badzrI b+ha ba dr-i D+ha tiSh+Tha baM khaM hUM swA hA/ oM su pra tiSh+Tha badzre swA hA// 'dis lan brgya rtsa brgyad bzlas nas lhag par gnas par bya'o// ye d+har+m+mA he tu pra b+ha bA he dun+te ShAn+ta thA ga to h+ya ba data/ te ShAny+tsa yo ni ro d+ha e baM bA dI ma hA shra ma NaHde nyid kyis rab tu gnas la/ de nas rang gi snying ga'i sa bon las yang dag par byung ba'i de bzhin gshegs pa dang / byang chub sems dpa' dang / rig ma dang / lha mo'i tshogs kyis nam mkha' yongs su gang bar bltas la/ rig ma rnams kyi phyag na bdud rtsis yongs su gang ba'i bum pa bzung ba'i chus/ bkra shis gang zhig lha yi rnam par dag mdzad pa// 'phags pa'i skye bo rnams kyis bsod nams bya ba skrun mdzad pa// 'gro ba ma lus kun la bcom ldan shAkya seng ge yi// khyed kyis dbang bskur mchog la bkra shis de ni 'byung gyur cig // ces pa'i tshigs su bcad pa sngon du 'gro bas/ ji ltar bltams pa tsam gyis ni// de bzhin gshegs kun khrus gsol ltar// lha yi chu ni dag pa yis// de bzhin bdag gis khrus bgyi'o// oM sarba ta thA ga ta a b+hi She ka sa ma ya shri ye hUM swA hA/ oM badzra u da kA b+hi Shiny+tsa hUM zhes brjod pas bcom ldan 'das rdo rje sems dpa'i de nyid mchog gi bla ma dkyil 'khor gyi bdag po'i skus dbang bskur zhing 'dis brtan par lhag par mos shing dbang bskur ba ni chu'i dbang ngo // de bzhin gshegs pa lhas lhag par gnas pa'i gos sam rin po che la sogs pa'i dbu rgyan oM trAM hUM hrIHaHzhes brjod nas dkyil 'khor gyi bdag po'i sku rdo rje 'dzin pa de nyid bla ma nyid du brtan par lhag par mos pas sku gzugs la sogs pa'i lha rnams kyi dbu la bskon par bya'o// rdo rje sems ma la sogs pa'i phyag rgya'i sngags kyis lhag par gnas par bya'o zhes pa ni dbu rgyan gyi dbang ngo // sangs rgyas rnams kyi rdo rje yi// dbang gis di ring khyod dbang bskur// 'di ni sangs rgyas thams cad kyi// rdo rje rab tu grub phyir zung // zhes brjod pa ni rdo rje ste// de bzhin du rdo rje sems dpa' de nyid bskyed par bsams la sbyin par bya'o// de yang sku gzugs la sogs pa'i lha rnams kyis gzung bar lhag par mos pa ni rdo rje'i dbang ngo // oM badzra d+hi pa ti s+t+waM a b+hi Shiny+tsA mi tiSh+Tha badzras ma ya s+t+waM zhes brjod nas dril bus de bzhin du lhag par mos par bya'o// de yang sku gzugs la sogs pa'i lha rnams kyis bzung bar lhag par mos par bya'o// dril bu'i dbang ngo // oM badzra satwa s+t+waM a b+hi Shiny+tsa mi badzra nA mA b+hi Shi ka ta/ oM che ge mo badzra ta thA ga ta s+t+waM b+hur b+huM ba swaHzhes brjod nas de bzhin du rdo rje sems dpa' de nyid ji lta ba bzhin du sku gzugs la sogs pa'i lha gang gi ming du gyur par lhag par mos par bya'o zhes pa ni ming gi dbang ngo // sku gzugs la sogs pa'i lha rnams kyi phyag tu rdo rje dang dril bu dang bcas pas ye shes kyi phyag rgya la 'khyud pa'i tshul du rnam par bsgoms nas/ de nas bshad bzhin pa'i chu la sogs pa rnams kyis dbang bskur ba'i cho gas dbang bskur zhing rang rang gi rigs kyi spyi bor rgyas gdab par bya'o// rigs mi shes pa rnams la yang na rdo rje sems dpas so// de nas oM su pra tiSh+Tha badzre swA hA/ zhes pa'i sngags kyis lhag par gnas par bya'o// oM hUM hrIHb+h+rUM khaM badzrI b+ha ba dr-i DA tiSh+Tha b+h+rUM khaM zhes pa 'dis gtsug lag khang dang mchod rten la yang ngo // pu sti rnams la ni oM su pra tiSh+Tha badzre swA hA/ zhes pa dang oM hUM hrIHb+h+rUM khaM zhes pa'i sngags 'di dag gis slob dpon gyi dbang ngo // de'i rjes la 'khor lo'i dbang phyug gi sku rdo rje sems dpa' rang gi snying ga'i sa bon gyi 'od zer gyis bkug ste rnam par snang mdzad la sogs pa'i rig ma dang bcas pa'i de bzhin gshegs pa'i tshogs rnam par snang mdzad kyi sgo nas rab tu zhugs te// khu ba'i sku gzugs su gyur te bde ba chen po nyams su myong nas rdo rje dang pad+ma dag las bdud rtsir gyur/ byang chub sems kyi gzugs la sku gzugs la sogs pa'i lha rnams bde ba la rab tu zhugs par bsam par bya'o zhes pa ni gsang ba'i dbang ngo // de nas de yis rdo rje sems dpa'i lha mo gdan drangs nas snyoms par zhugs pa la sku gzugs la sogs pa'i lha rnams la lhan cig skyes pa'i dga' ba'i dam tshig nyid du lhag par mos par bya'o zhes pa ni shes rab ye shes kyi dbang ngo // de'i rjes la rdo rje 'dzin pa nyid du bsgrub pa'i phyir dbang bzhi pa'i rang bzhin du sku gzugs la sogs pa'i lha rnams sgrib pa bag chags dang bcas pa spangs pa'i dge ba chen po stong pa nyid dang snying rje ro gcig par lhag par mos pas so zhes pas ni dbang bzhi pa'o// de nas oM AHbadzra puSh+pe hUM oM AHbadzra d+hU pe hUM oM AHbadzra dI pe hUMHoM AHbadzra gan+d+he hUMHoM AHbadzra nai bi d+ye hUM zhes pa'i sngags kyis me tog la sogs pas mchod nas bstod pa bya'o// de nas rdo rje'i thal mo sbyar nas lus kyis phyag 'tshal nas ting nge 'dzin gyi sngags dang ldan pa'i de kho na nyid kyi bden pa mnyam par bya'o// nam mkha' las byung mtshan pa'i phyir// thog ma tha ma med pa'i mchog // dam tshig sems dpa' rdo rje che// che ge rdo rje deng bdag bsgrubs// dngos grub chen po kun gyi mchog // dbang phyug chen po lhag pa'i lha// rdo rje 'dzin pa kun gyi rgyal// mi 'gyur mchog tu bdag la bsgrubs// nyes pa med pa rtag pa khyod// 'dod chags la sogs kun chags mdzad// bcom ldan chags chen bde ba che// de nyid kho nas bdag la bsgrubs// shin tu rnam dag kun gyi mchog // gdod nas grol ba de bzhin gshegs// kun du bzang po kun bdag nyid// byang chub sems dpa' bdag la bsgrubs// dngos grub chen po kun gyi mchog // dbang chen mchog gi phyag rgya yis// rdo rje chen po gsal ba las// rdo rje snyems bdag bdag la bsgrubs// sems can kun gyi yid khyab pa// sems can kun gyi snying la gnas// sems can kun gyi yab kyang yin// dam tshig mchog gi 'dod pa mchog // bden pa gang des ye shes mchog // shes rab thabs bdag dkyil 'khor la// bden pa gang des mgon po khyed// 'dod pa nyid ni yongs rdzogs mdzod// de nas 'di de me tog ces pa la sogs pa'i tshigs su bcad pas me tog la sogs pa rnams kyis yang dag par mchod la bstod pa byas nas chad pa dang lhag pa'i nyes pa zhi bar bya ba'i phyir// oM badzra satwa sa ma ya/ ma nu pA la ya/ badzra satwa twe no pa tiSh+Tha/ dr-i D+ho me b+ha ba/ su to Sh+yo me b+ha ba/ a nu rak+to me b+ha ba/ su po Sh+yo me b+ha ba/ sarba sid+d+hi m+me pra yats+tsha/ sarba kar+m+ma su tsa me tsit+taM shre yaHku ru hUM ha ha ha ha hoHb+ha ga bAn sarba ta thA ga ta badzra mA me muny+tsa badzrI b+ha ba ma hA sa ma ya satwa aHzhes pa'i yi ge brgya pa lan gsum bzlas par bya'o// gang 'di rab tu gnas pa'i lha// bskal pa gzhan dag bskal pa brgyar// sa dang me dang chu dang rlung // kun nas lha rnams kun gyis bsrungs// zhes pas brtan par bya'o// ma rnyed yongs su ma shes dang // gzhan yang nus pa ma mchis pas// bya ba nyams pa gang bgyis pa// khyed la thams cad bzod par gsol// rdzogs pa'i sangs rgyas lha rnams dang // de sras rnams la bzod par gsol// cho ga chad dang lhag pa rnams// tshangs sogs 'jig rten skyong rnams dang // lha rnams kun la bzod par gsol// sku gzugs yun rings gnas gyur cig // g.yon gyi bdag la zhi ba dang // rgyas dang bkra shis rgyun du mdzod// sbyin bdag gis kyang sku gzugs la sogs pa la bskor ba dang / mchod pa dang tsan+dan la sogs pa dbul lo// slob dpon kyang yang dag pa'i yon la sogs pas yongs su mnyes par bya'o// bya ba bsdus pa'i rnam par bshad pa las rab tu byed pa drug pa'o// // ri mo'i las dang gtor stegs dang // gaN+DI'i mtshan nyid de nas ni// de dang de rnams rab gnas dang // rab tu 'byin pa gzigs de bzhin// de la gtsug lag khang la sogs pa tshar nas phyi dang nang du ji ltar gnas pa la/ de bzhin gshegs pa dang byang chub sems dpa' dang rig pa'i lha mo rnams dang khro bo'i tshogs rnams dang rig 'dzin ma rnams so// sgo so sor mig dang bum pa zung rnams kyang bri bar bya'o// de la yang lha khang gi phyi'i rtsig pa dag dang sgo'i g.yas g.yon gyi logs dag la bum sna gdong bcu pa bri bar bya'o// yang na gzhan dag bri bar bya'o// de dang nye bar rang gi mngon par 'dod pa'i rig ma lha mo rnams sna tshogs pa'i mchod pa'i rnam pa rnams kyang // grwa sgo'i steng du de bzhin gshegs pa lnga rnams dang 'khor rnams dang / khra ma'i steng du rang lugs kyi byang chub sems dpa' rnams dang lhag ma la ji ltar mdzes pa'i rgyan rnams bri bar bya'o// nang du bzhugs pa'i lha'i rgyab la byang chub kyi shing bri bar bya'o// bcom ldan 'das kyi glo g.yon dang g.yas dag tu chu bdag dang gnod sbyin gyi bdag po bri bar bya'o// de la chu bdag sku mdog dkar po sbrul gyi gdengs ka dgu yis brgyan pa sems dpa'i skyil krung gis bzhugs pa phyag gnyis pa/ g.yon pa dang g.yas pa'i phyag gis sbrul gyi zhags pa dang rin po che 'dzin pa'o// gnod sbyin gyi bdag po ni phyag na na ku li dang bi dza pU ra ka bsnams pa sems dpa'i skyil krung gis bzhugs pa bri bar bya'o// sgo'i g.yas logs su stobs po che dang / nag po chen po dag ste/ de la stobs po che zhal gcig phyag gnyis pa sku mdog nag po sku bong thung zhing lto ba 'phyang ba zhal khro gnyer bsdus shing spyan dmar zhing zlum pa dbu skra dmar ser gyen du brdzes pa stag gi pags pa'i sham thabs can sna tshogs pad+ma dang nyi ma dang zla ba'i steng du zhabs gnyis mnyam pa'i stabs kyis bzhugs pa/ zhal mche ba gtsigs pa klu brgyad kyi rgyan gyis brgyan pa/ phyag g.yas su g.yon gyi sor mo bzhi bcug pa/ mchan g.yon du lag pa g.yas pa'i sor mo bzhi bcug pa de lta bu'i gzugs bri bar bya'o// sna tshogs pad+ma dang nyi ma'i steng du zhabs g.yon brkyang pa sku bong thung zhing lto ba 'phyang ba zhal gcig pa phyag gnyis pa spyan dmar zhing zlum pa sku mdog nag po gri gug dang thod pa bsnams pa de'i mtshan na steng du langs pa'i rtse gsum bsnams pa dbu skra dmar ser gyen du brdzes pa mi mgo'i phreng bas sku la brgyan pa/ mche ba gtsigs shing 'jigs pa'i nyams can sprul gyi rgyan gyis brgyan pa/ nag po chen po'i sku bya'o// sgo'i g.yon logs su 'phrog ma dang rgyal po dag bya'o// gzhan dag la gdong mngon par phyogs pas gnas par bya'o// de la rin po che'i khri'i steng du rol pas gdan la bzhugs pa sku mdog dkar mo dpe med pa'i bde ba'i gzugs can rgyan thams cad kyis brgyan pa dag dga' bar byed pa'i yan lag can rin po che bsnams shing rin po ches lag pa la mtshan pa cung zad bzhad pa'i zhal can bu lnga brgya dang rtse bas mngon par dga' ba'i gnod sbyin chen mo 'phrog ma bri bar bya'o// rgyal po ni yang grags pa mi'i dbang po rgyan thams cad kyis rnam par brgyan pa sku mdog gur kum lta bu seng ge'i gdan la rol pa'i stabs kyis nye bar bzhugs pa'i ri mo bri bar bya'o// ri mo'i las so// bzo bo mkhas pas rdo rigs bzang po mkhregs pa'i rang bzhin la mtshan nyid kyi tshad dang ldan pa'i gtor ma'i stegs bu bya'o// de la rang gi lhag pa'i lha'i rnal 'byor dang ldan pas slob dpon gyis skad cig gis bruM gyi yi ge las bskyed la sngon du gsungs pa'i gzugs la dam tshig sems dpa' bsgoms te/ de dang mtshungs pa'i ye shes sems dpa' rang gi snying ga'i sa bon gyi 'od kyis gdan drangs nas/ dam tshig sems dpa'i nang du bsgoms te sa bon gyis lhag par gnas pa'i de bzhin gshegs pa la sogs pa'i bum pa'i chus mngon par dbang bskur te yang dag par mchod nas/ oM AHbadzra ba ru NA ya a d+hi tiSh+Tha buM swA hA zhes pa'i sngags kyis lan brgya rtsa brgyad bzlas par bya'o// de nas zho dang bur ma gyi bza' ba dang 'o ma dang chu dang bcas pa'i gtar ma dbul lo// oM AHhUM hoHba ru NA nA gA d+hi pa ti a ne ka nA ga sha ta sa ha sra ba ri wa re b+h+yaHi daM ba liM gr-ih+na gan+d+haM puSh+paM d+hUM paM dI paM ak+Sha taM da dA ma he te dza A ga t+ya sa pa ri bA rAHshI g+h+raM kha dan+tu pi pan+tu dzaHhUM baM hoH saM tri p+taHsarba twA nAM tsa shAn+tiM puSh+TiM rak+Sha shA ra Na gu p+tiM ku ru hUM hUM phaT badzra d+ha ra Adz+nyA pa ya ti swA hA/ gtor ma'i sngags so// oM AHbadzra ba ru NA d+hi pa ti pud+d+ha shA sa naM rak+Sha rak+Sha swA hA zhes pa'i sngags kyis lan nyi shu rtsa gcig tu bzlas par bya'o zhes pa ni chu bdag gnas pa'o// de'i rjes la skad cig gis shri'i yi ge las bskyed pa'i sngon du gsungs pa'i rnam thos sras kyis dam tshig sems dpar bskyed nas de dang mtshungs pa'i ye shes sems dpa' rang gi snying ga'i sa bon gyi 'od zer gyis gdan drangs te de'i nang du rnam par bsgoms te rang gi snying ga'i sngags kyis lhag par gnas pa'i bum pa'i chus mngon par dbang bskur nas me tog la sogs pa rnams kyis mchod de/ oM AHbadzra bai shra baNA ya hUM swA hA zhes pa'i sngags kyis lan brgya rtsa brgyad bzlas par bya'o// bu ram dang bcas pa'i bza' ba'i gtor ma dbul bar bya'o// oM AHhUM hoHyak+Sha a d+hi pa ti i maM ba liM gr-ih+na gr-ih+na gan+d+haM puSh+paM d+hU paM dI paM ak+Sha taM da dA ma he te dzo hA gat+ya sa pa ri bA rAH shI g+h+raM kha dan+tu pi ban+tu dzaHhUM baM hoHsaM tri p+ta dA na pa te/ sarba satwA nAM tsa shAn+tiM puSh+TiM rak+Sha shA ra na gup+tiM kurba n+tu hUM hUM phaT swA hA/ gtor ma'i sngags so// oM AHshrIM bai shra wa Na yak+ShA d+hi pa ti bud+d+ha shA sa ni puSh+TiM ku ru swA hA zhes pa'i sngags kyis lan nyi shu rtsa gcig yongs su bzlas par bya'o// skad cig gis hUM gi yi ge yongs su gyur pa las sngon du gsungs pa'i stobs po che'i sku la dam tshig sems dpa' rnam par bsgoms nas de dang mtshungs pa'i ye shes sems dpa' rang gi snying ga'i sa bon gyi 'od zer gyis gdan drangs nas de bzhin gshegs pa la sogs pas lhag par gnas pa'i bum pa'i chus mngon par dbang bskur nas rab tu gzhug par bya'o// oM ma hA ba la hUM phaT ces pa'i sngags kyis lan brgya rtsa brgyad lhag par gnas par bya'o// oM badzra kro d+ha ma hA ba la rat+na tra yA pa ka ri NaM satwAM da ha pa tsa bi d+h+waM sa ya dza Ti lam+bo d+ha ra uts+tshu Sh+ma kro d+ha hUM phaT swA hA/ sngags 'dis lan nyi shu rtsa gcig lhag par gnas par bya'o// de nas gtor ma dbul bar bya'o// oM AHsarba lo ka pA lA na sa pa ri bA rA na sarba satwA ny+tsa kA ma d+hA tu rU pa d+hA tu a rU pa d+hA tu ma nu Sh+yA na sarba de ba d+hi de ba taM tsa sa pa ri bA rAn oM ma hA ba la b+haT+TA ra ka pra tI ts+tsho pa b+hu dz+ya oM AHpuSh+paM d+hU paM dI paM gan+d+haM nai bi d+ye sarba pa ri pU ra NaM hA ba li gr-ih+Na gr-ih+Na kha kha khA hi khA hi to Sha ya to Sha ya/ na mo rat+na tra yA ya/ na maSh+tsa N+Da badzra pA Na ye/ ma hA ya k+Sha se nA a d+hi pa ta ye hUM/ hu lu hu lu tiSh+Tha tiSh+Tha ban+d+ha ban+d+ha ha na ha na da ha da ha pa tsa pa tsa/ oM a mr-i te hUM phaT swA hA zhes pa ni gtor ma'i sngags so// oM ma hA ba la b+ha T+TA ra ka sbyin bdag che ge mo zhes pa'i sems can gyi don dang 'dod pa'i don de hi da dA ha pa ya swA hA zhes pa'i sngags kyis lan bdun lhag par gnas par bya'o// stobs po che gnas pa'o// de nas skad cig gis hUM yig gi sa bon las bskyed pa'i sngon du gsungs pa'i nag po chen po'i sku la dam tshig sems dpa' rnam par bsgoms nas de dang mtshungs pa'i ye shes sems dpa' rang gi snying ga'i sa bon gyi 'od zer gyis gdan drangs nas dam tshig sems dpa'i nang du thim par bsgoms nas rang gi sa bon gyi sngags kyis lhag par gnas pa'i bum pa'i chus mngon par dbang bskur yang dag par mchod nas/ oM badzra ma hA kA la ya shA sa na u pa ka ri Ne sarba duSh+Ta tsit+tA na kha kha khA hi khA hi mA ra mA gr-ih+Na gr-ih+Na ban+d+ha ban+d+ha ha na ha na da ha da ha pa tsa ba tsa hUM phaT/ 'dis lan nyi shu rtsa gcig tu yongs su bzlas pas lhag par gnas par bya'o// de nas 'dis gtor ma dbul bar bya'o// oM ma hA kA lA ya shA sa nA pa ka ri Ne kA lI ka rA li kA li ma hA kA li bI ra yo gi nI bI ra ma hA bi kr-i ta daM Sh+TA rU pA b+hiHkarti ka pA la d+hA rI NI b+hiHpra tI ts+tshe pa b+hu dz+ya oM AHpuSh+paM d+hU paM dI paM nai bi d+ye sarba pa ri pU r+NaM ma hA ba li gr-ih+Na kha kha khA hi khA hi/ to Sha ya to Sha ya ma hA ka la sarbA r+tha kA maM de hi dA na pa te ra da dA pa ya oM AHhUM phaT swA hA/ gtor ma'i sngags so// oM badzra ma hA kA la bud+d+ha shA sa na s+ya rak+Sha ku ru swA hA zhes pa'i sngags lan brgya rtsa brgyad du lhag par gnas par bya'o zhes pa ni nag po chen po dgod pa'o// de'i rjes la skad cig gis raM yig yongs su gyur pa las me'i dkyil 'khor gyi dbus su gnas pa'i 'khor lo rtsibs brgyad pa de'i dbus su hUM yig yongs su gyur pa las dam tshig sems dpa' sngon du gsungs pa'i gzugs la 'phrog mar bskyed nas de dang mtshungs pa'i ye shes sems dpa' rang gi snying ga'i sa bon gyi 'od zer gyis gdan drangs nas dam tshig sems dpa'i nang du bsgoms te rang gi sngags kyis lhag par gnas pa'i bum pa'i chus mngon par dbang bskur yang dag par mchod nas/ oM dza ya dza ya bi dza ya bi dza ya ha ra ha ra hUM hUM hUM hA ri tI sarba duSh+Ta staM b+ha ye swA hA/ 'dis lan nyi shu rtsa gcig tu bzlas pas lhag par gnas par bya'o// oM sni ki na Di ni pri yaM ka ra sarbA r+tha kA mAn de hi dA na pa ter da dA pa ya swA hA/ 'dis kyang lan brgya rtsa brgyad bzlas par bya'o// de nas 'dis gtor ma dbul bar bya'o// oM hA ri tI ma hA yak+Shi ni pri yaM ka ra ma hA yak+Sha se na pa ti pany+tsa sha ta pu tra sa pa ri bA rA NAM nA nA shA s+t+wa ni r+d+hA D+ha raHsarbA laM ka ra bi b+hU Shi tAHpra tI ts+tsho pa b+hu dzaHoM AHpuSh+paM d+hU paM dI paM gan+d+haM nai bi d+ye ts+tsha tra d+h+wa dza ba tA kA kun du rA di d+hU paM sarba pa ri pU ra Na gr-ih+Na gr-ih+Na kha kha khA hi khA hi to Sha ya to Sha ya hA ri tI ma hA yak+Shi Ni sarba kA mA r+thA sA d+hA ni de hi dA na pa ter da dA pa ya oM AHhUM phaT swA hA/ de nas hA ri tI ma hA ya k+Shi Ni bud+d+ha pA tsaHpra ti pA la ni ha ra ha ra bud+d+ha shA se na rak+ShaM ku ru swA hA zhes pas lan brgya rtsa brgyad bzlas pas lhag par gnas par bya'o// de nas oM hA ri tI ta ki ma hA yak+Shi Ni pany+tsa pu tra sha ta pa ri bA ri Ni bud+d+ha bA tsa pra ti pA la ni ha ra ha ra sarba pA paM sarba yak+Shi Ni pra be sha ni i daM piN+Da ka dwa yaM gr-i h+Na gr-ih+Na k+ShoM swA hA zhes pas chang bu gnyis dbul bar bya'o zhes pa ni 'phrog ma dgod pa'o// de'i rjes la skad cig gis dzaM yig las bskyed pa'i rgyal po dam tshig sems dpa' sngon du gsungs pa'i skur bskyed nas de dang mtshungs pa'i ye shes pa dang rang gi snying ga'i sa bon gyi 'od zer gyis gdan drangs nas nang du bsgoms nas rang gi sngags kyis lhag par gnas pa'i bum pa'i chus mngon par dbang bskur zhing yang dag par mchod nas// oM ma hA yak+ShA d+hi pa ter bud+d+ha shA sa naM rak+Sha rak+Sha k+ShiM swA hA zhes pa'i sngags kyis lan brgya rtsa brgyad bzlas par bya'o// de nas 'dis gtor ma dbul bar bya'o// oM ma hA yak+ShA d+hi pa ti i maM ba liM gr-ih+Na gr-ih+Na kha kha khA hi khA hi k+ShiM swA hA zhes pa ni rgyal po dgod pa'o// de nas rdo rje bzhad pa'i re mig la gtor ma'i stegs bu bzang pos legs par bkod nas skad cig gis hUM yig las bskyed pa'i gtor ma'i stegs bur rnam par bsams la rang gi snying ga'i sa bon gyi 'od zer gyis gdan drangs pa'i ye shes sems dpa'i rang bzhin hUM gi yi ge las de'i nang du bsgoms nas rang gi sngags kyis lhag par gnas pa'i bum pa'i chus mngon par dbang bskur zhing yang dag par mchod nas/ ha hoHhrIHoM AHhUM zhes pa 'dis lan brgya rtsa brgyad yongs su bzlas nas/ de nas gtsug lag khang gi nang na gnas pa'i rdo rje mi g.yo ba la sogs pa sgo'i lhag pa'i bdag po la sogs pa re mig gi lhag pa'i bdag po dang dbang du byed pa'i lhag pa'i bdag po dang gnad kyi lhag pa'i bdag po rnams la dbul bar gsol bar bya'o// gang du gtsug lag khang gi nang gnas rdo rje mi g.yo ba tri ba ka rdo rje lcags kyu rnam rgyal gshin rje mthar byed rdo rje zas dang nyes pa nges rtog 'dod pa'i rgyal po mthar spyod phyag na rdo rje kar+Ni ka dang khro bo shes rab mthar byed pa lA la dang rin chen gtsug tor dbyug sngon rgyal dkar rdo rje rgyas pa 'jig rten gsum po rab sgrub pad+ma mthar byed 'jigs byed rab gtum mche gtsigs stobs po che dang rkang pa skyod byed rdo rje 'bebs pa dpa' bo'i rim pa bdud rtsi 'khyil pa rdo rje bzhad pa rdo rje rnam 'joms nag po chen po khro rgyal chen mo 'phrog ma la sogs gtsug lag khang bsrung lha gnas rnams su bdag gis 'di ni gsol bgyi gtor ma'i stegs bu 'di ni khyed rnams gtor ma nye bar longs spyod phyir na bdag gis dgod par bgyi/ de nas de la zas la sogs pa'i phung po byas nas dpung pa bzang po'i rgyud las gsungs pa'i tshigs su bcad pa brjod pa sngon du 'gro bas dri bzangs dang chu dang khrag dang ma dz+nya ra dang chang dang 'o ma'i rgyun blugs pa sngon du 'gro bas gtor ma dbul bar bya'o// gtor ma'i stegs bu dgod par ro// // de nas yan lag rnam pa bzhi'i rnam par dag pas gaN+DI rnam pa bzhi'o// de yang kA shA rI dang / n+ya gro d+ha dang / a shwad+tha dang / ke sha ra dang u dum+WA ra'i shing rnams las bya'o// de nas drod rnam par dag pa gaN+DI chung ba ni chos kyi phung po brgyad cu rtsa bzhi'i rnam par dag pa cha brgyad cu rtsa bzhi pa gsum ste srid du'o// rten cing 'brel par 'byung ba'i yan lag bcu gnyis kyi rnam par dag pas khor yug tu cha bcu gnyis te zlum po'o// de bzhin du rtse mo mngon par rtogs pa'i rnam par dag pa gaN+DI gnyis pa ste/ mngon par shes pa lnga dang dpe byad bzang po brgyad cu rtsa lnga ste srid du'o// sa bcu gsum gyi rnam par dag pas cha bcu gsum pa ste zlum po'o// rnam par thar pa brgyad kyis rnam par dag pa brgyad brgyad kyis rnam par brgyan pa'o// de bzhin du bzod pa'i rnam par dag pa ni gaN+DI gsum pa ste/ stobs bcu dang dge ba bcu dang dbang bcu dang pha rol tu phyin pa bcu dang shes pa bcu dang byang chub kyi phyogs kyi chos sum cu rtsa bdun gyi rnam par dag pa cha brgyad cu rtsa bdun te srid du'o// sgrib pa med pa'i rnam pa la sogs pa'i dbyangs bco lnga'i rnam par dag pa cha bco lnga ni zlum po'o// gsung rab yan lag bcu gnyis kyi dag pas brgyad cu rtsa gnyis so// de bzhin du chos mchog gi rnam par dag pa ni gaN+DI bzhi pa ste/ nyon mongs pa dgu bcu rtsa brgyad spangs pa'i rnam par dag pas cha dgu bcu rtsa brgyad srid du'o// sangs rgyas kyi chos ma 'dres pa bco brgyad rnam par dag pas khor yug tu cha bco brgyad do// bden pa bcu drug gi rnam par dag pas brgyad cu rtsa drug go// gaN+DI rnam pa bzhi la rtse mo ru cha gnyis dang cha gsum dang phyed dang bcas pa'i cha gsum dang cha bzhi'i tshad kyi maN+Du ka'i mgo bo bya'o// maN+Da ma snying po'am gtso ste maN+Du ka'i rdzogs pa'i byang chub kyi ye shes ni maN+Du ka'i sgras brjod par bya'o// gaN+DI thams cad kyi yang cha lnga'i dbus kyi cha gcig dma' bar bya'o// khor yug tu cha gcig gis dman pa'o// 'jig rten las 'das pa'i phung po lnga'i rnam par dag pa'o// de la bla na med pa'i mchod pa bdun rnam par dag pas tshon ris bdun no// 'di rnams kyi nang nas yid la gang 'thad pa de bya'o// gaN+DI thi'u'i tshad brjod par bya ste/ de la steng gi cha la cha bcu ste gzungs ma bcu'i rnam par dag pa'o// khor yug tu cha drug gis zlums te rjes su dran pa drug gi rnam par dag pa'o// 'og tu ye shes lnga de dang mtshungs pa'i zlums so// phung po lnga'i dag pa'o// gaN+DI brdungs pa'i sgras shes rab kyi pha rol tu phyin pa'i sgra'i rang bzhin du brjod par 'gyur ro// gaN+DI brdungs pa'i sgras bkra shis kyi tshigs su 'byung bar 'gyur ro// gang du gaN+DI brdungs pa'i gtsug lag khang de ru dge slong dang dge slong ma dang dge bsnyen dang dge bsnyen ma nad thams cad nye bar zhi bar byed do// byang chub tu yongs su 'gyur bar byed do// rigs kyi bu dang / rigs kyi bu mo rnams la sangs rgyas dang chos dang dge 'dun rnams kyis bka' drin yang shin tu skye bar 'gyur ro// dkyil 'khor la shin tu gus par 'gyur ro// rgyal po chos dang ldan par 'gyur ro// de la tshon ris bdun gyi tshon gyi rim pa brjod par bya ste/ ser po dang / dmar po dang / ljang gu dang / sngon po dang / bzhi tshogs pa dang rnams so// de la ser po ni dge 'dun phal chen po'i'o// dmar po ni thams cad yod par smra ba'i'o// ljang gu ni mang pos bkur ba'i'o// sngon po ni gnas brtan pa'i'o// gong du gnyis pa'i chal blugs pa'i cha ste dmar po gsum rdo rje'i rang bzhin no// snying po ni rnam par snang mdzad kyi rang bzhin no// thi'u ni shu shur ste kha dog dmar po nyid do// de nas slob dpon rdo rje sems dpa'i bdag nyid kyis skad cig gis zla ba la gnas pa'i d+hIHyig las bskyed pa'i gaN+DI rnam par bsgoms la rang gi snying ga'i sa bon gyi 'od zer gyis ye shes kyi gaN+DI gdan drangs la dam tshig sems dpa'i nang du bsgoms nas rang gi sa bon gyis lhag par gnas pa'i bum pa'i chus mngon par dbang bskur la/ oM d+hIHshru ti smr-i ti ma ti bi dza ye pradz+nyA pradz+nyA ba liM d+hA ra d+hA ra Ni swA hA// 'dis lan brgya rtsa brgyad bzlas par bya'o// de nas ba'i rnam lnga dang bdud rtsi lnga dang dri lnga la sogs pas dbang bskur nas slar yang bkra shis kyi tshigs su bcad pa sngon du 'gro bas bum pa'i chus dbang bskur nas me tog la sogs pas yang dag par mchod nas oM badzra b+hA Sha raM swA hA zhes pa'i sngags kyis kyang lan bdun lhag par gnas par bya'o// de nas baM yig gi sa bon las skyes pa'i the'ur rnam par bsgoms la/ de nas ye shes sems dpa' rang gi snying ga'i sa bon gyi 'od zer gyis gdan drangs la dam tshig sems dpa'i nang du bsgom par bya'o// rang gi sngags kyis lhag par gnas pa'i bum pa'i chus dbang bskur la me tog la sogs pas yang dag par mchod nas/ oM badzra tI k+Sh+Na d+haM swA hA/ 'dis lan brgya rtsa brgyad yongs su bzlas par bya'o// de nas lcags kyi mes bsrung ba byas nas mchod yon la sogs pa phul la me tog la sogs pas yang dag par mchod nas lha khang gi nang gi dbang ldan gyi zur du rin po che'i chu skyes kyi steng du bzhugs par bya'o// ye d+harmA la sogs pa'i tshigs su bcad pas rab tu gnas par bya'o// oM d+hIHhrIHshru ti smr-i ti ma ti bi dza ye swA hA/ 'dis lan brgya rtsa brgyad yongs su bzlas par bya'o// dge slong gi tshogs la gaN+DI brdungs ba'i nyi ma la rgyal po la sogs pa'i skyes bu gtso bo la sogs pa rnams kyis gser dang gos dang so rtsi la sogs pa'i yon gyis bkur stir byas nas dUR+Wa dang sbyar ba'i kun+da dang dri bzangs dang me tog la sogs pa dang / a ga ru nag po dang pa dug pa la sogs pa rnams kyang phul la// dri bzang po'i chu'i rgyun sbreng ba sngon du 'gro bas rnam par dag pa'i tshul khrims dang shes rab dang mchog gi snying rje dang ldan pa'i dge slong gnas brtan rnams la snyan gsan dbab par bya'o// gnas brtan gdan la bzhugs pa la brjod par bya ste/ me tog la sogs pas yang dag par mchod nas gnas brtan la snyan gsan dbab par bya'o// de nas dge 'dun 'khor dang bcas pa la ston mo dbul ba'i phyir/ gaN+DI'i bstod pa brjod pa sngon du 'gro bas gaN+DI brdung bar bya'o// // da ni rab tu byung ba blang ba brjod par bya ste/ de 'dul ba las gsungs pa la mkhan po dang slob dpon dag gis rab tu byung ba nye bar bsgrub par bya'o/ zhes so// dge slong rnams kyis rab tu byung ba nye bar bsgrub pa ji ltar shes par bya zhe na/ bcom ldan 'das kyis bka' stsal pa/ gang la la zhig rab tu byung du nye bar 'ongs na gang la/ de la 'dir de'i bar chad kyi chos rnams yongs su dri bar bya'o// dang por gsum la skyabs su 'gro ba dang / bslab pa'i gnas lnga ste dge bsnyen gyi sdom pa sbyin par bya'o// mchod rten la phyag 'tshal nas slob dpon gyi mdun du maN+Dal byas nas tsog pur 'dug ste thal mo sbyar nas 'di bzhin du brjod par bya ste/ bdag ming 'di zhes bgyi ba ji srid 'tsho'i bar du rkang gnyis rnams kyi mchog sangs rgyas la skyabs su mchi'o// bdag ming 'di zhes bgyi ba ji srid 'tsho'i bar du 'dod chags dang bral ba rnams kyi mchog chos la skyabs su mchi'o// bdag ming 'di zhes bgyi ba ji srid 'tsho'i bar du tshogs rnams kyi mchog dge 'dun la skyabs su mchi'o// lan gsum du'o// gnyis pa yang de nas bslab pa'i gnas lnga sbyin par bya'o// bdag ming 'di zhes bgyi ba ji srid 'tsho'i bar du srog gcod pa spang ste/ srog gcod pa las bdag slar ldog par bgyid do// bdag ming 'di zhes bgyi ba ji srid 'tsho'i bar du ma byin par len pa spong ste ma byin par len pa las slar ldog par bgyid do// bdag ming 'di zhes bgyi ba ji srid 'tsho'i bar du 'dod pa log par spyod pa spong ste 'dod pa log par spyod pa las bdag slar ldog par bgyid do// bdag ming 'di zhes bgyi ba ji srid 'tsho'i bar du brdzun du smra ba spong ste brdzun du smra ba las slar ldog par bgyid do// bdag ming 'di zhes bgyi ba ji srid 'tsho'i bar du 'bru'i chang dang btsos pa'i chang myos par 'gyur ba bag med pa'i gnas spong ste 'bru'i chang dang btsos pa'i chang myos par 'gyur ba bag med pa'i gnas las bdag slar ldog par bgyid do// lan gsum du yang ngo // de bzhin du gsum la skyabs su 'gro ba dang bslab pa'i gnas lnga la sogs pa dge bsnyen gyi bslab par bdag gzung du gsol lo zhes so// de nas slob dpon la mkhan por gsol ba gdab par bya'o// mkhan po dgongs su gsol/ bdag ming 'di zhes bgyi ba rab tu dbyung du gsol zhes lan gsum mo// de nas skra bzhar nas gtsug phud gzhag par bya'o// de nas de ring nas khyod kyang khyim pa'i rtags spong ba gtsug phung 'breg par spro 'am rab tu 'byung bar nges sam zhes dri bar bya'o// gal te nges so zhes zer na rgya mtsho bzhi'i chus khrus bya ste de'i tshe gtsug phud breg par bya zhing gos ngur smrig bskon par bya'o// bdag ming 'di zhes bgyi ba ji srid 'tsho'i bar du khyim pa'i rtags spang ngo // rab tu byung ba'i rtags yang dag par len to zhes lan gsum du'o// de nas rab tu byung ba la mngon par phyogs par sems pa ni rab tu dbyung bar bya'o// khyim pa'i ming spangs te tshogs pa'i tshul gyis dge slong gi ming gdags par bya ba sngon du 'gro bas sngon ma bzhin du lan gsum skyabs su 'gro ba brjod par bya'o// bdag ming 'di zhes bgyi ba ji srid 'tsho'i bar du rkang gnyis rnams kyi mchog sangs rgyas la skyabs su mchi'o// bdag ming 'di zhes bgyi ba ji srid 'tsho'i bar du 'dod chags dang bral ba rnams kyi mchog chos la skyabs su mchi'o// bdag ming 'di zhes bgyi ba ji srid 'tsho'i bar du tshogs rnams kyi mchog dge 'dun la skyabs su mchi'o// gsum du yang ngo // de nas bslab pa'i gnas bcu sbyin par bya'o// slob dpon dgongs su gsol/ ji ltar 'phags pa dgra bcom pa de rnams kyis ji srid 'tsho'i bar du srog gcod pa spangs shing srog gcod pa las slar log pa de bzhin du/ bdag ming 'di zhes bgyi ba ji srid 'tsho'i bar du srog gcod pa spong ste srog gcod pa las slar ldog par bgyid do// dge tshul gyi bslab pa yang dag par blang bar bgyi'o// de bzhin du de ltar bdag yan lag dang po 'dis 'phags pa dgra bcom pa de rnams kyi bslab pa la rjes su slob bo// rjes su bgyid do// rjes su bsgrub bo// ji ltar 'phags pa dgra bcom pa de rnams kyis ji srid 'tsho'i bar du ma byin par len pa dang mi tshangs par spyod pa dang / brdzun du smra ba dang 'bru'i chang dang bcos pa'i chang myos par gyur pa bag med pa'i gnas dang / glu gar dang rol mo'i sgra dang / phreng ba dang / dri dang byug pa dang kha dog 'chang ba dang / khri stan mthon po dang / khri stan chen po dang / dus ma yin pa'i kha zas dang / gser dngul len pa rnams spangs te/ de bzhin du de ltar bdag ming 'di zhes bgyi bas ji srid 'tsho'i bar du ma byin par len pa las ldog cing dge tshul gyi bslab pa bdag gis yang dag par blang bar bgyi'o// bdag ming 'di zhes bgyi bas ji srid 'tsho'i bar du mi tshangs par spyod pa las slar ldog cing bslab pa'i gnas bdag gis yang dag par blang bar bgyi'o// bdag ming 'di zhes bya bas ji srid 'tsho'i bar du// brdzun du smra ba las slar ldog cing bslab pa'i gnas bdag gis yang dag par blang bar bgyi'o// bdag ming 'di zhes bgyi bas ji srid 'tsho'i bar du 'bru'i chang dang bcos pa'i chang myos par 'gyur ba bag med pa'i gnas las slar ldog cing bslab pa'i gnas bdag gis yang dag par blang bar bgyi'o// bdag ming 'di zhes bgyi bas ji srid 'tsho'i bar du glu gar dang rol mo'i sgra las slar ldog cing bslab pa'i gnas bdag gis yang dag par blang bar bgyi'o// bdag ming 'di zhes bgyi bas ji srid 'tsho'i bar du phreng ba dang dri dang byug pa las slar ldog cing bslab pa'i gnas bdag gis yang dag par blang bar bgyi'o// bdag ming 'di zhes bgyi bas ji srid 'tsho'i bar du khri stan mthon po dang khri stan chen po las slar ldog cing bslab pa'i gnas bdag gis yang dag par blang bar bgyi'o// bdag ming 'di zhes bgyi bas ji srid 'tsho'i bar du dus ma yin pa'i kha zas las slar ldog cing bslab pa'i gnas bdag gis yang dag par blang bar bgyi'o// bdag ming 'di zhes bgyi bas ji srid 'tsho'i bar du gser dngul len pa las slar ldog cing bslab pa'i gnas bdag gis yang dag par blang bar bgyi'o zhes len gsum brjod nas/ bdag yan lag bcu pa 'dis 'phags pa dgra bcom pa de rnams kyi bslab pa la rjes su slob po// rjes su bgyid do// rjes su bsgrub bo// de nas lhung bzed dang chos gos sbyin par bya'o// mkhan po dang slob dpon la gsol ba gdab par bya'o// dge 'dun gyi dkyil 'khor 'dus pa la pus mo g.yas pa'i lhang sa la btsugs te thal mo sbyar nas slob dpon dgongs su gsol// bdag ming 'di zhes bgyi bas slob dpon la gsol ba gdab par bgyi ste/ dge 'dun gyi chos gos 'di dge 'dun yid ches pa'i phyir dang yongs su longs spyod pa'i phyir lhag par gnas par bgyi'o// de bzhin du slob dpon dgongs su gsol/ bdag ming 'di zhes bgyi bas slob dpon la gsol ba gdab par bgyi'o// chos gos 'dis rgyal po'i pho brang du 'jug par lhag par gnas par bgyi'o// de bzhin du slob dpon dgongs su gsol// bdag ming 'di zhes bgyi bas slob dpon la gsol ba gdab par bgyi ste/ chos gos 'dis grong dang grong khyer dang grong rdal dang srang dang tshong dus su 'jug par lhag par gnas par bgyi'o// de bzhin du slob dpon dgongs su gsol/ bdag ming 'di zhes bgyi bas slob dpon la gsol ba gdab par bgyi ste/ lhung bzed drang srong gi snod 'di blang pa'i snod zas la yongs su spyod par lhag par gnas par bgyi'o// de bzhin du slob dpon bdag la dgongs su gsol// bdag ming 'di zhes bgyi bas slob dpon la gsol ba gdab par bgyi ste blang ba'i snod 'di chu snod du lhag par gnas par bgyi'o// de bzhin du slob dpon dgongs su gsol/ bdag ming 'di zhes bgyi bas slob dpon la gsol ba gdab par bgyi ste/ blang ba'i snod 'di chu snod du lhag par gnas par bgyi'o// de bzhin du slob dpon dgongs su gsol/ bdag ming 'di zhes bgyi bas slob dpon la gsol ba gdab par bgyi ste/ 'di gsil byed du lhag par gnas par bgyi'o lan gsum gsum mo// de bzhin du mkhan po dgongs su gsol/ bdag ming 'di zhes bgyi bas mkhan po la gsol ba gdab par bgyi ste// dge 'dun gyi chos gos 'di dge 'dun yid ches pa'i phyir dang / yongs su longs spyad pa'i phyir lhag par gnas par bgyi'o// de bzhin du mkhan po dgongs su gsol/ bdag ming 'di zhes bgyi bas mkhan po la gsol ba gdab par bgyi ste// chos gos 'dis rgyal po'i pho brang du 'jug par lhag par gnas par bgyi'o// mkhan po dgongs su gsol/ bdag ming 'di zhes bgyi bas mkhan po la gsol ba gdab par bgyi ste/ chos gos 'dis grong dang grong khyer dang grong rdal dang srang dang tshong dus su 'jug par lhag par gnas par bgyi'o// mkhan po dgongs su gsol// bdag ming 'di zhes bgyi bas mkhan po la gsol ba gdab par bgyi ste/ lhung bzed drang srong gi snod 'di blang ba'i snod zas la yongs su spyod par lhag par gnas par bgyi'o// de bzhin du 'phags pa'i dge 'dun rnams dgongs su gsol/ bdag ming 'di zhes bgyi bas 'phags pa'i dge 'dun rnams la gsol ba gdab par bgyi ste/ blang ba'i snod 'di chu snod du lhag par gnas par bgyi'o// de bzhin du 'phags pa'i dge 'dun rnams dgongs su gsol/ bdag ming 'di zhes bgyi bas 'phags pa'i dge 'dun la gsol ba gdab par bgyi ste/ 'di gsil byed du lhag par gnas par bgyi'o// lan gsum du'o// de nas slob dpon gyis sngags 'dis chos gos rab tu sbyin par bya'o// oM na maHsa man+ta bud+d+hA nAM sarba ta thA ga tA d+haSh+Thi twA ta ma tsI ba ra swA hA/ de nas btsun pa rnams dgongs su gsol/ bdag ming 'di zhes bgyi bas chos gos 'di dge 'dun yid ches pa dang yongs su longs spyod pa'i phyir bdag gis gzung bar bgyi'o// de bzhin du btsun pa rnams dgongs su gsol/ bdag ming 'di zhes bgyi bas chos gos 'dis rgyal po'i pho brang du 'jug pa'i phyir bdag gis gzung bar bgyi'o// btsun pa rnams dgongs su gsol/ bdag ming 'di zhes bgyi bas chos gos 'di grong dang grong khyer dang grong rdal dang srang dang tshong dus su 'jug pa'i phyir bdag gis gzung bar bgyi'o// btsun pa rnams dgongs su gsol/ bdag ming 'di zhes bgyi bas drang srong gi snod lhung bzed 'di slong ba'i snod zas la yongs su spyod par bdag gis gzung bar bgyi'o// btsun pa rnams bdag la dgongs su gsol// bdag ming 'di zhes bgyi bas blang ba'i snod chu snod du 'di bdag gis gzung bar bgyi'o// btsun pa rnams dgongs su gsol// bdag ming 'di zhes bgyi bas 'di gsil byed du lhag par gnas par bgyi'o// de bzhin du btsun pa rnams bdag la dgongs su gsol/ bdag ming 'di zhes bgyi bas sdom pa rgya chen po rnams kun nas thob ste legs pa'i sdom pa rnyed do// btsun pa rnams dgongs su gsol/ bdag ming 'di zhes bgyi bas dge 'dun gyi tshogs pa rnyed cing thob ste de'i tshe dge 'dun dang lhan cig tu sman du bgyis te tshul khrims kyi phung po yongs su rdzogs par bya ba'i phyir dang / ting nge 'dzin gyi phung po dang shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po rnams yongs su rdzogs par bya ba'i phyir ro// lan gsum du'o// gzhung mangs pa'i 'jigs pas bslab pa gsungs pa gzhan rnams ni ma bris so zhes pa ni rab tu sbyin pa'i cho ga'o// paN+DI ta chen po rigs kyi sbyin pas mdzad pa'i bya ba bsdus pa las rab tu byed pa bdun pa'o// // chos dbyings rnams kyi mtshan nyid ni// shes shing bzhengs par bya ba dang // zhig pa gso dang nye bar bsdu// tshogs kyi 'khor lo mchod bya la// chos kyi dbyings rnams kyi mtshan nyid brjod par bya'o// de la 'bras spung gi rnam pa ni mtshan sum cu rtsa gnyis kyis rnam par dag pa cha sum cu rtsa gnyis kyi stegs bu'i rgyar bya'o// dpangs su rten cing 'brel par 'byung ba yan lag bcu gnyis kyi rnam par dag pas cha bcu gnyis so// stegs bu ni zlum po la gru bzhi pa cha bcu gnyis chas sam nyi shu'i zur du bya'o// de'i steng du rjes su dran pa drug gi rnam par dag pas cha drug pa 'degs pa'i stegs bu bya'o// de yang zlum po nyid du bya'o// 'dir yang bum pa'i dbus la de yang bum pa'i chos kyi sku'i rnam par dag pa mngon par shes pa drug gi rnam par dag pas cha drug pa'i thig gis bum pa zlum por bya'o// de'i steng du theg pa gsum gyi dag pas cha gsum gyis har mi'i rtse mo'i mthar thug pa'o// rgyar 'phags pa'i bden pa bzhi'i rnam par dag pas cha bzhi pa'o// 'di'i re re'i logs dag tu yang cung zad tshad pas lhag par bya'o// cha gcig gi sum chas har mi'i steng 'og tu'o// cha gcig gis mgul rgyan te mgul rgyan gnyis kyi steng 'og tu de'i tshad kyis mgul rgyan gyi rim pa'i steng 'og tu'o// lhag ma rnams ni me tog 'dzin pa can no// thung ba ni ji ltar mdzes par bya'o// har mi'i cha dgu'i gcig gi tshad kyis srog shing gi rtsa ba'o// de tshad med pa'i gnas bzhi'i dag pas gru bzhi pa'o// de'i cha dgu'i gcig gi tshad kyis srog shing rtse mo'o// sems bskyed nyi shu rtsa gnyis kyi rnam par dag pas srog shing gi srid du cha nyi shu rtsa gnyis so// 'jig rten skyong ba rnams har mi dag gi mthar nas srog gi dbus so// gnyis su med pa'i de bzhin nyid kyi rnam par dag pa cha gcig gi tshad kyis 'jig rten skyong ba'i steng 'og tu'o// 'phags pa'i lam yan lag brgyad kyi rnam par dag pas cha brgyad kyis gdugs kyi phreng ba gnas pa'i cha'o cha bcu gsum gyi rnam par dag pas de yang gdugs kyi 'khor lo bcu gsum mo// de'i steng du cha phyed kyis char khab kyi gnas so// de'i steng du kun rdzob kyi bden pa dang don dam pa'i bden pa dag gi rnam par dag pas phyed dang bcas pa'i cha gcig gi tshad kyis mgrin pa mtho ba'o// de yang mgrin pa nas srog shing gi rtse mo'i mthar thug pa rgyal de'i phyed do// de'i steng du bla na med pa'i snying rje chen po rnam par dag pas gtsug tor ro// de bzhin du lhung bzed kyi rnam pa ni stobs bcu dang sangs rgyas kyi chos ma 'dres pa bco brgyad kyi rnam par dag pas cha nyi shu rtsa brgyad kyi tshad kyis 'og gi stegs bu'i rgya ru'o// stobs lnga'i rnam par dag pas cha lnga ni 'degs pa'o// stegs bu'i steng 'og tu'o// byang chub kyi yan lag bdun gyi rnam par dag pa cha bdun te bum pa'i dpangs so// lhag ma rnams ni sngon ma bzhin du'o// de bzhin du yan lag drug gi rnam pa ni shes pa bcu dang dbang bcu gnyis dang / mi 'jigs pa bzhi'i rnam par dag pas cha nyi shu rtsa drug gi tshad kyis 'og stegs bu'i rgya ru'o// gru bzhi 'byed pa'i rnam par dag pas cha bzhi yis 'degs pa'i stegs bu'i steng 'og tu'o// rnam par thar pa brgyad kyi rnam par dag pas cha brgyad bum pa'i steng du'o// 'dir yang lhag ma ni sngon ma bzhin du'o// de bzhin du bum pa'i rnam pa ni pha rol tu phyin pa bcu gnyis dang / gzungs ma bcu gnyis rnam par dag pas cha nyi shu rtsa bzhis 'og gi stegs bu'i rgya ru'o// rnam par dag pa gsum gyi rnam par dag pas cha gsum gyis 'degs pa'i stegs bu'i steng 'og tu'o// gsung rab yan lag dgu'i rnam par dag pas cha dgu yis bum pa'i srid do// lhag ma rnams ni sngon ma bzhin du'o// de ni rnam pa bzhi kar gyi yang thun mong gi rnam par dag pa brjod par bya'o// cha bcu drug yongs su gang ba'i rnam par dag pas cha bcu drug gi steng du zla ba'i dkyil 'khor ro// de la yang srog shing gnas pa'i rgyal 'byung ba chen po lnga'i steng du sbyin pa'i sa gzhi'o/ de yang tshul khrims rnam pa bcu dang mi dge ba bcu spong ba'i rnam par dag pas 'og gi stegs bu dang rtsig pa'i rgyar cha brgyad kyis bya ste 'gro ba rnams dang rjes su mthun par bya'o// de yang 'phags pa'i rigs bzhi rnam par dag pas 'phags pa'i bden pa bzhi po rnams kyi stegs bu gdong bzhi po rnams so// bsam gtan bzhi'i rnam par dag pa ni rta babs bzhi po rnams so// chos dang zang zing dang mi 'jigs pa dang byams pa rnams kyi sbyin pa'i rnam par dag pas sku gzugs kyi lha khang bzhi po rnams so// mi 'jigs pa bzhi'i rnam par dag pas zur bzhi'o// rdzu 'phrul gyi rkang pa bzhi'i rnam par dag pa bzhi'i stegs bu'o// yang dag par spong ba bzhi'i rnam par dag pas stegs bu gnyis pa'o// dad pa la sogs pa'i dbang po lnga'i rnam par dag pa'i stegs bu'o// dad pa la sogs pa'i stobs lnga'i rnam par dag pas mgul rgyan no// mi rtag pa la sogs pa'i sgo'i rnam par dag pas sgo bzhi'i dang me tog 'dzin pa'o// zag pa med pa dang bsam gtan dang po dang shin tu sbyangs pa yang dag byang chub kyi yan lag gi rnam par dag pas mgul rgyan no// gnyis pa dang gsum pa'i bsam gtan gyi sa dang dga' ba yang dag byang chub kyi yan lag rnam par dag pas mgul rgyan gyi khor yug gis brgyan pa'o// phyir mi 'ong ba dang bsam gtan bzhi la sogs pa'i sa dang btang snyoms yang dag byang chub yan lag rnam par dag pas har mi'o// dran pa dang chos rab tu 'byed pa dang brtson 'grus dang ting nge 'dzin yang dag byang chub kyi yan lag gi rnam par dag pas 'jig rten skyong ba bzhi'o// mkha' khyab kyi ting nge 'dzin rnam par dag pas char khab kyi gnas so// bdud bzhi bcom pa'i rnam par dag pas mgrin pa'o// stong pa nyid dang snying rje rnam par dag pas nyi ma dang zla ba gnyis dang me long dag go// tshigs su bcad pa gnyis dang yul thams cad kyi bdag nyid du gyur pa rnam par dag pas dril bu gnyis so// rnam pa thams cad mkhyen pa nyid kyi yan lag rnam par dag pas gdugs so// chags pa med pa'i bdag nyid kyi sems rnam par grol ba'i rnam par dag pas rgyal mtshan no// de dang yang bcom ldan 'das ma la sogs pa'i grags pa rnam par dag pas ba dan no// zur gyi phreng ba dang dbus kyi phreng ba dang zur dang dbus kyi phreng zhes te de la ji ltar mngon par 'dod pa bzhin bya'o// rmig pa dang ba raN+Da la sogs pa rnams kyang ji ltar mdzes par bya'o// de nas rdo'i rus sbal la sngon du gsungs pa'i rim pa'i rin po che rnams bkod la de'i steng du gser la sogs pa'i 'dab mas mchod sdong gi ca ba byas nas bruM yig dkar po las 'khor lo rtsibs brgyad pa/ de'i steng du a yig las skyes pa'i pad+ma 'dab ma sna tshogs pa/ de'i steng du oM yig las zla ba'i dkyil 'khor/ de'i steng du AHyig las skyes pa'i don dam pa'i yi ge d+hIH'i rang bzhin du mchod sdong rnam par bsgoms nas de dang mtshungs pa'i ye shes sems dpa' rang gi snying ga'i sa bon gyi 'od zer gyis gdan drangs nas de'i nang du bsgom mo// de'i snying ga'i sa bon gyi 'od zer gyis de bzhin gshegs pa la sogs pa rnams gdan drangs la bum pa'i chus mngon par dbang bskur zhing yang dag par mchod par byas nas/ oM na mo b+ha ga ba te bai ro tsa na pra b+ha rA dzA ya ta thA ga tA yA r+ha te sa mya k+sa m+bud+d+hA ya/ ta d+ya thA/ shUk+Sh+me shU k+Sh+me sa me sa ma ye shAn+te dAn+te a sa ma ro bya ni rA laM be ni rA ku le ni rbA Ne ya sho ba ti ma hA te dze sarba bu d+d+hA d+hi nA d+hi Sh+Tha Sh+Tha te swA hA/ sngags 'dis lan nyi shu rtsa gcig tu yongs su bzlas par bya'o// oM d+ha rma d+hA tu ga r+b+he swA hA zhes pa'i sngags 'dis lan brgya rtsa brgyad yongs su bzlas la mchod sdong dgod par bya'o// de nas chos kyi dbyings grub nas slob dpon rdo rje sems dpa'i nga rgyal dang ldan pas sngon du gsungs pa'i rim pas mchod rten gyi snying por rdo rje dbyings kyi dkyil 'khor rnam par bsgom par bya ste/ sngon du gsungs pa'i dkyil 'khor rnam par bsgom mo// sngon du gsungs pa'i rab tu gnas pa'i cho gas rab tu gnas par rgyal mtshan gzugs pa rab tu bsngags pas 'dir rgyal mtshan gyi mtshan nyid brjod par bya ste/ rgyal mtshan ni bum pa dang dril bu la sogs pa'i rnam pa'o zhes so// de la bum pa'i rnam pa'i mtshan nyid la lto ba'i rgyar cha bcu drug go / de'i sum 'gyur gyis zlum skor du'o// 'chi med kyi gnas kyi rgyar cha nyi shu rtsa gcig go// cha drug gis steng dang 'og tu'o// de'i 'og gi cha la steng dang 'og tu cha lnga'o// rgyar ji ltar 'tsham par bya'o// 'chi med kyi gnas dag gi lto ba'i bar gyi char cha bzhi pa'o// de dang mtshungs shing dma' ba'i chas rgya la'o// lto ba las steng du kha'i pe cha drug go// kha'i rgyar cha bcu gcig go// mchu 'phyang ba ni cha gnyis so// mgrin pa'i rgyar cha lnga'o// cha brgyad kyis nor bu'i cha'o// de'i phyed dman pas rgya'o// nor bu dang kha dag gi bar du cha gnyis kyis mgul dang har mi ka yang ji ltar mdzes par bya'o// lhag ma rnams ni bzo bos ji ltar mdzes par bya'o// de bzhin du dril bu'i rnam pa la ni steng dang 'og cha bzhi bcu rtsa drug gis bum pa'i srid du'o// dbus kyi zlum la brgya rtsa brgyad do// kha'i rtse mo dag tu thung ba dang 'phel ba ji ltar rigs par bya'o// bum pa las 'og tu tshogs pa la cha bzhi bcu rtsa gnyis so// rnam par dbye ba la bcu drug gi chas 'chi med kyi gnas kyi steng dang 'og tu'o// zlums su nyis brgya'o// de'i steng du za ma tog gi steng 'og tu cha bcu'o// zlums su ji mdzes pa'o// 'og gi cha'i steng 'og tu cha bcu bzhi pa'o// 'dir yang zlums su ji ltar mdzes par ro// lhag ma rnams bzo bos ji ltar mdzes par bya'o// 'og gi 'chi med kyi gnas dang dpral ba'i bum pa'i srid du cha sum cu po rnams so// de rnams kyi rnam par dag pa ni mchod rten bzhin du'o// de nas rgyal mtshan sna tshogs pa'i tshad la/ dri gtsang khang dang khang pa brtsegs pa dang 'du khang rnams kyi sgo'i ring du'o// kha mig la ni sgo cha lnga la cha gsum gyis ring ba'o// cha gnyis kyis kyang ste yang na sgo'i phyed do// rgyal mtshan gyi srid kyi cha lnga'i cha gsum gyi tshad kyis stegs bu'i steng 'og tu'o// de nas slob dpon rdo rje sems dpa'i rnal 'byor gyi bdag nyid kyis shing sra zhing mkhregs pa spos dkar gyi shing las byas pa'i rgyal mtshan dang rjes su mthun pa'i srog shing mchod rten gyi srog shing gnas la gsungs pa'i rim pas dgod par bya ste/ gser la sogs pa las byas pa'i rgyal mtshan dgod par bya'o// skad cig gis bye yig las skyes pa'i sangs rgyas kyi ye shes kyi bdud rtsi'i zla ba chos kyi dbyings kyi rang bzhin gtsug lag khang la khyab pa'i sku dam tshig sems dpa' rnam par bsgoms nas de dang mtshungs pa'i ye shes sems dpa' rang gi snying ga'i sa bon gyi 'od zer gyis gdan drangs nas de'i nang du bsgom mo// rang gi snying ga'i sa bon gyi 'od zer gyis de bzhin gshegs pa la sogs pa rnams gdan drangs nas bum pa'i chus mngon par dbang bskur la mchod yon la sogs pa phyi'i mchod pa rnams kyis yang dag par mchod nas me tog gi phreng ba dang tshon skud sna lnga lag pas legs par bzung nas/ oM na mo b+ha ga ba te bai ro tsa na pra b+ha rA dzA ya ta thA ga tA ya ar+ha te sa myag+saM bud+d+ha ya/ ta d+ya thA/ oM shUk+Sh+me shUk+Sh+me sa me sa ma ye shAn+te shAn+te dAn+te dAn+te a sa ma ro pya nirA laM be ni rA ku le ni rbA Ne ya sho ba ti ma hA te dze sarba bu d+d+hA d+hi Sh+ThA nA d+hiSh+Tha te swA hA/ 'dis shar du khang pa'i steng du dbus su gnas pa'i rgyal mtshan la lan nyi shu rtsa gcig yongs su bzlas te/ oM sarba ta thA ga ta ma Ni sha ta dI p+te dz+wa la dz+wa la d+harma d+hA tu ga r+b+he swA hA/ 'dis len bdun mngon par bsngags nas bdugs la me tog bzang po'i phreng ba la sogs pas brgyan nas lcags kyi bsrung ba byas nas shing thog gis mngon par dbang bskur bar bya'o// kun+da dang dU R+Wa sbyar ba bzung nas/ ye d+har+m+mA he tu pra b+ha bA he tun+te ShA+en+ta thA ga to h+ya ba da ta/ te ShAny+tsa yo ni ro d+ha e waM bA dI ma hA shra ma NaHzhes pa 'dis rab tu gnas par bya'o// de bzhin du de'i g.yas logs su gnas pa'i rgyal mtshan la/ oM badzra satwa sU k+Sh+ma dz+nya na kro d+ha a d+hi tiSh+Tha hUM phaT/ 'dis lan nyi shu rtsa gcig tu yongs su bzlas nas/ rnam par snang mdzad kyi gzungs kyis so// yongs su spangs pa'i lhag ma rnams ni sngon ma bzhin no// de bzhin du de'i lho phyogs su gnas pa la oM badzra sU k+Sh+ma kaR+Sha kro d+ha dz+nyA nA mr-i na mA kaR+Sha ya hUM phaT/ ces pa 'dis lan nyi shu rtsa gcig yongs su bzlas par bya'o// lhag ma rnams ni sngon ma bzhin du'o// de bzhin du de nyid kyi g.yon gyi logs su gnas pa'i rgyal mtshan la/ oM badzra sU k+Sh+ma rA ga kro d+ha sarba bud+d+hA nu rA ga ya tI pra hUM phaT/ 'dis lan nyi shu rtsa gcig yongs su bzlas so// lhag ma rnams ni sngon ma bzhin no// de bzhin du de'i g.yon du gnas pa la/ oM badzra sU k+Sh+ma tuSh+Ta kro d+ha to Sha ya sarba bud+d+ha na hUM hUM phaT/ 'dis lan nyi shu rtsa gcig yongs su bzlas par bya'o// lhag ma rnams ni sngon ma bzhin du'o// de bzhin du lho phyogs kyi khang mig gi steng du gnas pa'i rgyal mtshan la/ oM d+h+wa dza ke yu re dza ya dza ya bi dza ya bA hA ni ShaM ka ri pra b+haM kA ri b+haM dza staM b+ha staM b+ha mo ha ya mo ha ya b+ha ga ba tI dza ya bA ha ni dza yot+ta ri/ ma tha ma tha ha sa ha sa gra sa gra sa hUM hUM he he la g+hu la g+hu laM bo d+ha ri ne tra tsa tur bak+t+re tsa tu ra daMSh+T+re tsa tu ra b+hu dza a si mu sa la tsakra tri shU la badzra ka ba tsad+hA ri Ni rak+Sha rak+Sha i mas+thA naM b+ha tI ha na ha na pa tsa pa tsa d+hu na d+hu na bi d+hu na bi d+hu na s+pho Ta ya s+pho Ta ya b+haM dza b+haM dza bi d+h+waM sa ya/ bi d+h+waM sa ya sarba sha trU na D+ru Ta D+ru Ta tri Ta tri Ta ulka mu khi ulka d+ha ri Ni trai lokya ma tha ni rak+Sha ra k+Sha i maM s+thA ni tsi la tsi la/ tsi li tsi li/ tsu lu tsu lu/ ki li ki li/ ku lu ku lu/ muny+tsa muny+tsa/ a T+Ta T+Ta hA sa hA sa ya tra sa ya bu d+d+hA sa t+ye na d+ha rma sa t+ye na saM g+ha sa t+ye na sat+ya bA di sa t+ye na bud+d+ha d+ha rma saM g+ha sa t+ye mA ti kra ma tha sat+ya bI di sat+ya mA ti kra ma tha/ laM bo d+ha ri ku Da ku Da ku DA ShA ya/ ru dra ma na ya bi Sh+Nu mA na ya tsan+d+ra sU r+ya ma na trai lo kyA d+hi pa ti ma na ya/ sarba ya k+Sha ra k+Sha sa kuM b+ha N+Da ma ho ra gA dI naM ma na ya/ i maM s+thA na ra k+Sha ra k+Sha ra k+Sha pa ya ra k+Sha pa ya/ tsu lu tsu lu pu Sh+pa mA li ne ru n+d+ha ru n+d+ha/ dz+ha ni dz+ha ni dz+ha Di dz+ha Di/ tsi bi tsi bi b+h+ri ku Ti mu khi pa ra sai n+yaM ku lots+tsha da na ka ri ha/ ha la ha la/ hi li hi li/ hu lu hu lu/ d+h+waM sa d+h+waM sa hi ri Na ma te dzaM bu d+d+hA ba lo ki te ra k+Sha ra k+Sha i maM s+thA naM sarba ta thA ga tA ba lo ki te swA hA/ yon tan gyi rgyal po 'od zer mchog gi rgyal po la swA hA/ zla ba dang nyi ma dri ma med pa la swA hA/ gza' dang rgyu skar thams cad kyi 'od mog mog por mdzad pa la swA hA/ gnas 'di 'jigs pa thams cad las srungs shig srungs shig swA hA/ 'dis de bzhin du yongs su grags pa dang / nyon mongs pa thams cad zad par byed pa la swA hA/ 'dis lan bdun du yongs su bzlas par bya'o// lhag ma rnams ni sngon ma bzhin no// de bzhin du de bzhin nyid kyi g.yas logs na gnas pa'i rgyal mtshan la oM dz+nyA na pa te tA ra hUM/ 'dis lan nyi shu rtsa gcig tu yongs su bzlas nas lhag ma rnams ni sngon ma bzhin no// de bzhin nyid du de'i lho phyogs na gnas pa la oM dz+nyA na pad+mo ko she sarba duSh+Ta bi nA yA kA na mA ra ya hUM/ 'dis lan nyi shu rtsa gcig yongs su bzlas nas lhag ma rnams ni sngon mo bzhin no// de bzhin du de nyid kyi g.yon logs kyi rgyal mtshan la oM dz+nyA na pad+ma tsakre hUM/ 'dis lan nyi shu rtsa gcig tu yongs su bzlas nas lhag ma rnams ni sngon ma bzhin no// de bzhin du de'i g.yon logs su gnas pa la oM dz+nyA na b+hU She hUM/ 'dis lan nyi shu rtsa gcig yongs su bzlas nas lhag ma rnams ni sngon ma bzhin du'o// de bzhin du byang gi khang mig steng gi dbus na gnas pa'i rgyal mtshan la/ oM bo d+hi bo d+hi/ sarba ta thA ga tA go tsa re/ d+ha ra d+ha ra/ ha ra ha ra/ pra ha ra pra ha ra/ ma hA bo d+hi rat+na d+ha ra/ tsu lu tsu lu/ ra smi sa ny+tso dI te/ sarba ta thA ga tA b+hi She ka gu Na ga ne shu d+d+ha gu nA bA b+hA She/ mi li mi li ga ga na ta la pra tiSh+Thi te/ sha ma sha ma/ pra sha ma pra sha ma/ sarba ka bA ra mut+tA r+yA d+hi tiSh+Tha te/ lhag ma rnams ni sngon ma bzhin du'o// de bzhin du de'i g.yas logs na gnas pa'i rgyal mtshan la/ oM sarba ta thA ga tA rat+na mA lA b+hi She ka hUM/ 'dis lan nyi shu rtsa gcig yongs su bzlas la lhag ma sngon ma bzhin du'o// de bzhin du de'i g.yas logs na gnas pa'i rgyal mtshan la/ oM rat+na sU r+ya ma Ni a wa b+hA Sha ya hUM/ 'dis lan nyi shu rtsa gcig tu yongs su bzlas la lhag ma rnams ni sngon ma bzhin no// de bzhin du de'i g.yon logs kyi rgyal mtshan la/ oM tsin+ta ma Ni rat+na d+h+wa dza sarbA sa pa ri pU ra Ni A kA sha gar+b+ha hUM/ 'dis lan nyi shu rtsa gcig yongs su bzlas nas lhag ma rnams ni sngon ma bzhin no// de bzhin du de'i g.yon logs su gnas pa'i rgyal mtshan la/ oM rat+na aT+Ta hA sa ha mo ha ya/ sarba satwA na hUM/ 'dis lan nyi shu rtsa gcig yongs su bzlas nas lhag ma rnams ni sngon ma bzhin du'o// de bzhin du nub phyogs kyi kha mig gi steng gi dbus su gnas pa'i rgyal mtshan la/ oM na mo b+ha ga ba te a mi tA b+hA ya/ ta thA ga ta yA r+ha te/ samya k+saM bud+d+hA ya/ ta d+ya thA/ oM a mi te/ a mi te/ a mi to t+b+ha be/ a mi ta saM b+ha be/ a mi ta bi krA n+te gA mi ni a mi tA yurda de/ d+ha rma d+hA tu dz+nyA na ga ga no pA ya pra sha ma ne/ sarba pA pa bi sho d+ha ni hu lu hu lu ma hA bo d+hI marga saM pra ti te/ sarba ta thA ga tA mu dre swA hA/ 'dis lan bdun mngon par bsngags nas lhag ma rnams ni sngon ma bzhin du'o// de bzhin du de'i g.yas phyogs logs na gnas pa'i rgyal mtshan la/ oM dz+nyA na ma Ni nr-i t+ya pU dza sa ma ya hUM/ 'dis lan nyi shu rtsa gcig yongs su bzlas nas lhag ma rnams ni sngon bzhin du'o// de bzhin du de'i g.yas logs na gnas pa la/ oM dz+nyA na ma Ni i daM s+thA naM rak+Sha rak+Sha hUM/ 'dis lan nyi shu rtsa gcig yongs su bzlas nas lhag ma rnams ni sngon ma bzhin du'o// de bzhin du de'i g.yon logs la gnas pa la/ oM dz+nyA na ma Ni ya k+Sha hUM/ 'dis lan nyi shu rtsa gcig yongs su bzlas nas lhag ma rnams ni sngon bzhin du'o// de bzhin du de'i g.yon logs la gnas pa la/ oM dz+nyA na ma Ni ya k+Sha hUM/ 'dis lan nyi shu rtsa gcig yongs su bzlas nas lhag ma rnams ni sngon bzhin du'o// de bzhin du de'i g.yon du gnas pa la/ oM dz+nyA na ma Ni muSh+Ti baM/ 'dis lan nyi shu rtsa gcig yongs su bzlas nas lhag ma ni sngon ma bzhin du'o// de nas me'i mtshams nas nub tu gdong mngon par phyogs pa'i khang mig gi steng gi dbus su gnas pa'i rgyal mtshan la/ oM sarbA r+tha sid+d+ha pra da hUM/ 'dis lan nyi shu rtsa gcig bzlas nas lhag ma sngon bzhin du'o// de bzhin du de'i g.yas logs na gnas pa la/ oM ma Ni nA ga bi Sha ku ru sarba satwA nA kA sha gar+b+ha hUM/ 'dis lan nyi shu rtsa gcig bzlas la lhag ma sngon bzhin no// de bzhin du de'i g.yon logs su gnas pa la/ oM rat+na tuSh+Ti prah+la da yA kA sha gar+b+ha hUM/ 'dis lan nyi shu rtsa gcig bzlas la lhag ma ni sngon ma bzhin no// de bzhin du byang du gdong mngon par phyogs pa'i khang mig gi dbus su gnas pa'i rgyal mtshan la/ oM dz+nyA na pad+ma bud+d+hA hUM/ 'dis lan nyi shu rtsa gcig bzlas la lhag ma sngon bzhin no// de bzhin du de'i g.yas logs su gnas pa la/ oM dz+nyA na bud+d+ha mu ku Ta hUM/ 'dis lan nyi shu rtsa gcig bzlas la lhag ma sngon bzhin no// de bzhin du de'i g.yon du gnas pa la/ oM dz+nyA ni pad+ma badzra d+ha ra hUM/ 'dis lan nyi shu rtsa gcig bzlas nas lhag ma sngon bzhin no// de bzhin du bden bral gyi mtshams nas gdong byang du mngon par phyogs pa'i khang mig gi steng gi dbus su gnas pa'i rgyal mtshan la/ oM ma hA pra tsaN+Da g+hA g+hA tA na sarba ba ni pad+ma daM Sh+TA ka rA la ka r+m+ma ka ri hUM/ 'dis lan nyi shu rtsa gcig bzlas nas lhag ma sngon bzhin no// de bzhin du de'i g.yas logs su gnas pa la/ oM badzra ra t+no t+ta ma dz+wA la ya hUM/ 'dis lan nyi shu rtsa gcig bzlas nas lhag ma sngon bzhin no// de bzhin du de'i g.yon logs su gnas pa la/ oM dz+nyA na bud+d+ha hUM/ 'dis lan nyi shu rtsa gcig bzlas nas lhag ma sngon bzhin no// de'i shar du gdong mngon par phyogs pa'i khang mig gi steng gi dbus su gnas pa'i rgyal mtshan la/ oM pad+mo t+t+ra mA bi sha hrIH'dis lan nyi shu rtsa gcig bzlas la lhag ma sngon bzhin no// de bzhin du de'i g.yas logs su gnas pa la/ oM pad+ma dz+nyA na hri da yA bi Sha hUM/ 'dis lan nyi shu rtsa gcig bzlas la lhag ma sngon bzhin no// de bzhin du de'i g.yon logs na gnas pa la/ oM pad+ma dz+nyA nA b+hi She ka hUM/ 'dis lan nyi shu rtsa gcig bzlas la lhag ma sngon bzhin no// de bzhin du rlung gi mtshams dang shar du gdong mngon par phyogs pa'i khang mig gi steng gi dbus su gnas pa'i rgyal mtshan la/ oM dz+nyA na d+h+ya rme shwa ra hUM/ 'dis lan nyi shu rtsa gcig bzlas la lhag ma sngon bzhin no// de bzhin du de'i g.yas logs na gnas pa la/ oM pad+mo Sh+Ni bi Sha hoH'dis lan nyi shu rtsa gcig bzlas nas lhag ma sngon ma bzhin no// de bzhin du de'i g.yon logs su gnas pa la/ oM pad+ma ma ku TA b+hi She ka sa ma ya hUM/ 'dis lan nyi shu rtsa gcig bzlas la lhag ma sngon ma bzhin no// de bzhin du de'i lhor gdong mngon par phyogs pa'i khang mig gi steng gi dbus su gnas pa'i rgyal mtshan la/ oM dz+nyA nA mo g+he shwa ra hUM/ 'dis lan nyi shu rtsa gcig bzlas la lhag ma sngon bzhin no// de bzhin du de'i g.yon logs na gnas pa la/ oM rat+na baR+Sha ya hUM/ 'dis lan nyi shu rtsa gcig bzlas nas lhag ma sngon bzhin no// de bzhin du de'i g.yon logs na gnas pa la/ oM ma Ni ka ba tsa ba n+d+ha ya hUM/ 'dis lan nyer gcig bzlas nas lhag ma sngon bzhin no// de bzhin du dbang ldan gyi mtshams kyi lhor gdong mngon par phyogs pa'i khang mig gi steng gi dbus su gnas pa'i rgyal mtshan la/ oM dz+nyA na bi shwe shwa ra hUM/ 'dis lan nyer gcig bzlas nas lhag ma sngon bzhin no// de bzhin du de'i g.yas logs su gnas pa la/ oM ma ni karmot+ta ma badzra rasma ya ma nu sma ra sarba bu d+d+ha nA kaR+Sha ya pra be sha ya gra ha ya sarba karmA Ni ku ru swA hA/ 'dis lan nyer gcig bzlas nas lhag ma sngon bzhin no// de bzhin du de'i g.yon logs su gnas pa la/ oM na maHsarba ta thA ga to Sh+NI Sha a ba lo ki ta mu r+d+ha ni hUM/ dz+wa la dz+wa la/ d+ha ka d+ha ka / pi d+ha ra bi d+ha ra/ ts+tshin+da ts+tshi n+da/ b+hi n+d+ha bi n+d+ha/ hUM hUM phaT/ 'dis lan nyi shu rtsa gcig bzlas nas lhag ma sngon ma bzhin no// de bzhin du de'i nub tu gdong mngon par phyogs pa'i khang mig gi steng gi dbus su gnas pa'i rgyal mtshan la/ oM badzra Sh+NI Sha hUM phaT/ 'dis lan nyi shu rtsa gcig bzlas nas lhag ma sngon ma bzhin no// de bzhin du de'i g.yas logs su gnas pa la/ oM ma N-i tsin+tA kA sha gar+b+ha sid+d+h+ya sid+d+h+ya b+ha ga bAn hUM/ 'dis lan nyi shu rtsa gcig bzlas nas lhag ma sngon ma bzhin no// de bzhin du de'i g.yon logs su gnas pa la/ oM rat+na ku rA kaR+Sha ya sarbA na/ A na ya A na ya shI g+h+raM ta thA ga ta sa t+ya ma nusma ra hUM/ 'dis lan nyi shu rtsa gcig mngon par yongs su bzlas na lhag ma rnams sngon ma ji lta ba bzhin du bya'o// dri gtsang khang dang khang mig dang 'du khang rnams kyi shar du rnam par snang mdzad kyi gzugs kyi sngags lan nyi shu rtsa gcig bzlas so// lho ru rgyal mtshan rtse mo'i dpung rgyan gyi gzungs lan nyi shu rtsa gcig bzlas so// nub tu 'od dpag med kyi gzungs kyi sngags lan bdun bzlas so// byang du rdo rje snying po rgyan gyi gzungs kyi sngags lan bdun gyis lhag par gnas par bya'o// oM sarba ta thA ga ta ma Ni shata dI p+te dz+wa la dz+wa la d+harma d+hA tu gar+b+he swA hA/ 'dis dbus ma lan bdun du lhag par gnas par byas/ ye d+harmA la sogs pa'i tshigs su bcad pas rab tu gnas par bya'o// de nas gser la sogs pa las grub pa'i gdugs la a yig las byung ba a wa d+hU tI'i rang bzhin gyi dbyug pa'o// hUM las byung ba'i rtsa sum cu so gnyis 'chang ba'i pad+ma 'dab ma sum cu rtsa gnyis sangs rgyas kyi ye shes kyi bdud rtsi'i rang bzhin chos kyi dbyings kyi mtshan ma nyon mongs pa dang sdig pa thams cad 'joms pa'i dam tshig sems dpa' rnam par bsgoms la/ de dang mtshungs pa'i ye shes sems dpa' rang gi snying ga'i sa bon gyis gdan drangs nas de'i nang du bsgom ste/ bum pa'i chus dbang bskur zhing mchod nas/ oM na maHsarba bud+d+hA bo d+hi satwA nAM A tsan+d+ra ts+tsha tra ba li swA hA/ 'dis lan brgya rtsa brgyad kyis lhag par gnas par byas la gdugs rab tu gnas par bya'o// de bzhin du oM yig las byung ba'i gser las byas pa'i dbyug pa shin tu mdzes pa la bkra shis pa'i rang bzhin ston ka'i zla ba'i 'od ltar dkar bar rnga yab rnam par bsams la de dang mtshungs pa'i ye shes sems dpa' rang gi snying ga'i sa bon gyi 'od zer gyis bkug la dam tshig sems dpa'i nang du bsgom mo// bum pa'i chus dbang bskur la yang dag par mchod nas/ oM tsU ru tsa ma ri swA hA/ zhes pa'i sngags kyis lan brgya rtsa brgyad lhag par gnas par bya'o zhes pa ni rnga yab rab tu gnas pa'o// de bzhin du siM yig las skyes pa'i seng ge dang a yig las bskyed pa'i gzhan gyis mi thub pa dang / ka yig las bskyed pa'i rin po che'i bum pa dang / ma yig las bskyed pa'i nya dang rma bya dang ri dgas dang chu srin la sogs pa dang / ga yig las bskyed pa'i nam mkha' lding dang / phaM yig las bskyed pa'i pad+ma dang / A yig las bskyed pa'i me long dang / a yig las bskyed pa'i sna tshogs rdo rje dang / khyu mchog dang hUM yig las bskyed pa'i rdo rje dang / traM yig las bskyed pa'i rin po che dang / haM yig las bskyed pa'i dang pa la sogs pas mtshan pa'i dam tshig sems dpar bsgoms la/ de dang mtshungs pa'i ye shes sems dpa' rang gi snying ga'i sa bon gyi 'od zer gyis bkug la dam tshig sems dpa'i nang du bsgom mo// bum pa'i chus dbang bskur la yang dag par mchod nas// oM AHbadzra d+h+wa dza ba ti dza yot+ta ri swA hA/ 'dis lan brgya rtsa brgyad lhag par gnas par bya'o zhes pa ni rgyal mtshan gyi rab tu gnas pa'o// // de bzhin du paM yig las bskyed pa'i rab tu gsal bar byed pa'i rab tu tsha bar skyes pa'i ba dan dam tshig sems dpa'i skur bsgoms la/ de dang mtshungs pa'i ye shes sems dpa' rang gi snying ga'i sa bon gyi 'od zer gyis bkug la dam tshig sems dpa'i nang du bsgoms nas bum pa'i chus bsangs la yang dag par mchod nas/ oM AHbadzra ke tu badzra pa tA ke a d+hi tiSh+Tha paM swA hA/ 'dis lan brgya rtsa brgyad yongs su bzlas par bya'o// 'di ni ba dan rab tu gnas ba'o// // de nas dkyil 'khor pa dang lha'i gnas kyi bdag po rnams dang 'jig rten skyong ba dang ltad mo pa'i skye bo rnams dang bzo bo dang / slob dpon dang chos sgrogs pa la sogs pa'i skye bo rnams ji ltar 'os pa'i mchod pas mchod nas sngon du gsungs pa'i cho gas gtor ma chen po yang dbul bar bya'o// gang du grong dang grong khyer dang gtsug lag khang la sogs pa rnams su mchod rten dang sku gzugs dang / rgyal mtshan la sogs pa rnams rnyings pa dang gas pa dang mes tshig pa dang zhig pa la sogs pa la lha rnams gnas pa de la gnas pa'i sems can rnams kyi yul zhig nas nags su gyur ba dang / 'khrug pa dang mu ge dang / skye bos stongs pa la sogs pa'i nyes pa rnams 'byung bar 'gyur ba'i phyir na/ zhig pa rnams cho gas gso bar bya'o// de la slob dpon ting nge 'dzin gsum gyi rnal 'byor dang ldan pas mchod yon dang me tog dang / bdug spos dang / dri dang mar me dang / zhal zas la sogs pas yang dag par mchod nas 'dis gsol ba gdab par bya'o// bcom ldan rdo rje che ge mchog // rig pa'i rgyal po khyed la 'dud// mgon po legs par bya ba'i phyir// zhig las gso bar bdag gis bgyi// sems can kun la phan don phyir// khyed rnams la ni mchod par bgyi// ye shes bdud rtsi'i rang bzhin gyi// bum pa'i nang du rab tu gzhug // ces pas so// de nas rang nyid kyi sku la de'i snying ga'i sa bon bltas la lag pa g.yon pas bgrang phreng 'dzin zhing de dang bcings pa'i skud pa sna lnga rdo rje dang bcas pa lag pa g.yas pas bzung nas rang rang gi sngags kyis lan brgya rtsa brgyad yongs su bzlas la hoHyig gnyis kyi bar du sa bon bum pa la rab tu gzhug par bya'o// de nas sngon du gsungs pa'i rim pas sbyin sreg byas nas khyu mchog thag pas btags nas snod la sogs pa rnams kyis bskyod par bya'o// de nas de la bum pa ni gnas dben par bzhugs la rtag tu me tog la sogs pa rnams kyis yang dag par mchod par bya'o// gang zhig mchod rten la sogs pa rdo rje'i rang bzhin chag pa dang gas pa dang zhig pa mang por gyur pa de rnams gtsang po'i chu chen po la zam pa la sogs pa nas gshegs par bya'o// gang dang gang zhig sa'i rang bzhin gyi mchod rten la sogs pa gang gis mngon par 'dus byas pa rnams slar yang sbyar bar mi bya bar de la de nyid du gshegs par bya'o// gang du gang shing gi rang bzhin rnyings pa rnams de dang de mar gyis brlan pa'i gos kyis yongs su dkris la sbyin sreg gi me la bsreg par bya'o// gang du de zangs ma la sogs pa'i rang bzhin de yongs su bzhu nas sngon ma'i tshad pas ma chad par bya'o// de nas mchod rten la sogs pa yongs su grub nas mchod yon la sogs pa'i mchod pa sngon du 'gro bas sngon du gnas pa'i bum pa la ye shes kyi bdud rtsi'i ngo bo ye shes sems dpa' gdan drangs nas mchod rten la sogs pa'i dam tshig sems dpa' nang du bsgom par bya'o// de nas bum pa'i chus mngon par dbang bskur la rang gi sngags kyis lan brgya rtsa brgyad kyis lhag par gnas par byas nas sngon du gsungs pa'i rim pas me'i mchod pa dang rab tu gnas par bya'o zhes pa ni zhig pa gso ba'i cho ga'o// // da ni dkyil 'khor gshegs su gsol ba brjod par bya ste/ de la slob ma rnams la me'i lha dang / 'jig rten skyong ba dang / 'phags pa'i bzo bo dang / chos sgrogs pa la sogs pa rnams mchod par bya zhing ltad mo ba rnams so rtsi la sogs pas tshim par bya zhing // slob ma'i zhi ba dang / rgyas pa rnam par 'phel bar bya ba'i phyir mthe bong g.yas pa lag pa g.yon pas bzung nas rdzas so so'i dgang blugs lan gsum mam bdun du dbul bar bya zhing dbul du gzhug go// de nas dU R+Wa'i kun+da dang / 'bras ma nyams pa dang / mar me la sogs pa phul nas yongs su gang ba'i dgang blugs gsum mam lan bdun gyi bar du phul nas bzod pa gsol bar bya'o// sbyin bdag gi tshogs rnams la bum pa'i chus dbang bskur nas shis pa brjod par bya'o// de nas legs par bkrus pa'i snod du sbyin sreg gi mar gyi lhag ma sbrang dang / 'o ma dang / phyi'i bu ram dang / ka ra la sogs pa rnams kyis bsres la bdud rtsi rab tu bsgrub par bya ste// rang gi lha rnams kyi sngags kyis rab tu bsgrub par bya'o// phud kyi cha gser la sogs pa'i snod du bzhag la/ oM di byA n+naM sa mA d+hi prI Na ne swA hA/ sngags 'dis lha la sogs pa rnams la dbul bar bya'o// sngon du gsungs pa'i cho gas phyogs kyi gtor ma chen po yang phul nas dge ba yongs su bsngo ba dang / dkyil 'khor gyi 'khor lo bskor ba gsum byas la bcom ldan 'das la mngon par phyogs par gnas te yi ge brgya pa lan gsum du brjod pas bzod pa gsol bar bya'o// rdzogs sangs rgyas dang lha rnams dang // de sras rnams dang tshangs la sogs// 'jig rten skyong ba theg 'byung rnams// cho ga'i bya rnams bzod par mdzod// sangs rgyas yul du gshegs nas kyang // slang yang 'byon pa nyid du zhu// oM AHhUM badzra muHzhes pa 'dis ye shes kyi 'khor lo gshegs nas sprul pa'i dkyil 'khor gyi 'khor lo'i bdag nyid kyi nang du bsgom mo// oM a kA ro mu khaM sarba d+harmA NAM Ad+ya nut+pan+na twA ta oM AHhUM muHzhes brjod nas chos thams cad skye ba med par lhag par mos par byas nas dril bu dkrol zhing rdo rje dang bcas pa'i lag pas tshangs pa'i thig gi lam gyis gtso bo'i gnas su dbyi bar bya'o// sbyin bdag gi spyi bor rdul tshon gyi phye ma cung zad tsam byin nas pad+ma la sogs pa yang dbyi bar bya'o// de nas sgo rnams dang zur rnams kyang lag pa la gnas pa'i rdo rjes nye bar bshig par bya'o// de'i rjes la rdo rje la 'khyud pa'i mthe bo gnyis dang rab tu zhugs pa'i mdzub mo gnyis kyi skam pas 'khyil pa'i rnam par byas te phur bu'i rtse mor de nyid kyi sngags brjod nas phur bu rnams gdon par bya'o// sngags ni oM badzra kI lI kI lA ya sarba kI lAn badzra d+ha rA dz+nyA pa ya hUM hUM phaT ho// de nas oM ru ru s+phu ru dz+wa la tiSh+Tha sid+d+ha lo tsa ni sarbA r+tha sA d+ha ni swA hA/ 'dis brgya rtsa brgyad mngon par bsngags nas 'o mas bkru bar bya'o// phur bu'i lha rnams gshegs nas deng rnams dgang bar bya'o// zhib la sogs pa'i don du slong ba rnams la rdul tshon cung zad sbyin par bya'o// rdul tshon gzhan thams cad ni bum pa'i nang du blugs ta bzung nas/ glang po che'i steng ma 'do li la sbyin bdag gis byin pa'i gos kyis brgyan pa'i rnal 'byor mas bzung ste/ gdugs dang ba dan dang rol mo la sogs pas gdan drangs nas ba'i lci bas byugs te gtsang po chen po'i 'gram du 'dug nas rdul tshon dkar pos pad+ma 'dab ma brgyad pa bris la pad+ma'i ze 'bru la oM AHba ru NA ya hUM swA hA/ shar la sogs pa'i pad+ma'i 'dab ma rnams la/ oM AHA nan+da ya hUM swA hA/ oM AH pad+mA ya hUM swA hA/ oM AHtak+Sha kA ya hUM swA hA/ oM AHba su ki ne hUM swA hA/ oM AH ma hA pad+mA ya hUM swA hA/ oM AHshaM kha pA lA ya hUM swA hA/ oM AHkarko TA ya hUM swA hA/ oM AHku li kA ya hUM swA hA/ zhes pa 'dis klu rnams bkod la yang dag par mchod nas/ oM A nan+da bA su ki/ tak+Sha ka kar+k+ko Ta/ pad+ma ma hA pad+ma/ shaM kha pA la ku li ka / ba ru Na ya/ de ba ti/ ma hA de ba ti/ so ma shi khI ma hA so ma shi khI/ daN+Da d+ha ra ma hA daN+Da d+ha ra a ba lA la/ hu lu hu lu/ nan+do pa nan+da sA ga ra ma hA sA ga ra/ a na ba tap+ta ma hA tap+ta/ shrI kAn+ta ma hA kAn+ta rat+na kAn+ta/ su rU pa ma hA su rU pa/ b+ha drA hi ka / ma ho ra ga shi lim hA shi li A gats+tsha A gats+tsha/ ma hA nA gA d+hi pa ti yo b+hur b+hu baHhUM phaT swA hA/ 'dis klu rnams la 'o ma'i gtor ma phul nas mchod pa byas nas klu rnams la rdul tshon rnams yang dag par gtad par bya'o// oM gI li gI li hUM dzaHswA hA/ sngags 'dis rab tu dor bar bya'o// de nas klu rnams kyis bkur sti chen pos sa 'og gi mthil du gdan drang par bsam par bya'o// gang du rdul tshon khyer ba'i bum pa chus yongs su bkang nas de bzhin du khyer bar byas nas des zhi bar bya ba'i don du dkyil 'khor khang pa la sogs pa bsang zhing gtor bar bya'o// ba'i lci bas dkyil 'khor gyi khang pa byugs la gzhon nu ma'i mchod pa bya'o// sbyin bdag gis slob dpon dang sgo na gnas pa'i slob dpon dang las kyi rdo rje dang / bzo bo rnams la ji ltar 'os shing ji ltar nus pa'i gos la sogs pa dang / so rtsi la sogs pa rnams kyis mnyes par bya'o zhes pa ni dkyil 'khor gshegs su gsol ba'i cho ga'o// // de nas mtshan mo'i dus kyi tshogs kyi 'khor lo'i cho ga bri bar bya ste/ de la dbang bskur la gsungs pa'i brtul zhugs dang ldan pa khyim na gnas pa dang rnal 'byor ma rnams dang dam tshig kun nas spyod cing yongs su skyong ba can no// skal pa can de rnams la las kyi rdo rje can gyis song nas de rnams kyi mdun du maN+Dal byas nas snyan gsan dbab par bya'o// ye shes sku can khyed la 'dud// srid pa las sgrol khyed la 'dud// di ring bdag khyim mchod don la// bdag ni gsol ba 'debs bgyid do// zhes pa 'dis snyan gsan dbab par bgyi'o// de nas byon pa na de rnams kyi zhabs la dU R+Wa'i kun+da dang / 'bras ma nyams pa dang tsan+dan la sogs pa'i mchod yon dbul bar bya ste/ de yang dri bzangs so// u shI ra dang / ba la ka dang / tsan+dan dkar po dang / spang spos dang / pri yang ku dang cha mnyam pa rnams ni yang dag par btags la de rnams kyis bsres pa'i dri ma med pa'i chus khrus bya'o// rgan rims bzhin du go rims kyis 'jug par bya'o// yongs su brtags pa'i gdan rnams la 'jug par bya'o// 'dir rgan pa ni rim pa bzhin du lnga ste dbang gis rgan pa'i go rims ni gcig go// brtul zhugs kyis rgan pa'i go rims ni gnyis pa'o// ye shes kyis rgan pa'i go rims ni gsum pa'o// skye bas rgan pa'i go rims ni bzhi ba'o// rig pas rgan pa'i go rims ni lnga pa'o// rjes su mthun pa'i me tog dri bzang pos dri dang / phreng ba dang snang gsal dang lde gu dang / mchod phyir thogs dang zhal zas dang / 'bras phye ser po dang gtor ma dang so rtsi la sogs pa mang po dang 'bras bu dang / shing thog dang phye ma la sogs pa rnams dang / sna tshogs pa'i chang dang / sha'i rnam pa rnams yang dag par bsogs nas// de nas na mo ni shA bai ra bA ya tsi ri tsi ri/ si ri si ri/ ki rA ta ru se Na sa ra pA dI nAM tuN+DaM ban+d+hA ya hUM swA hA/ sngags 'di lan nyi shu rtsa gcig bzlas nas tshogs pa 'dus pa'i gnas kyi phyi rol du mtshams bzhir gtang bar bya'o// de nas sngags 'dis gtor ma dgod par bya ste/ AHyig las byung ba'i rgya mtsho'i rang bzhin du gtor ma'i snod do// de'i steng du zas ni oM yig las byung ba'i ri rab kyi rang bzhin no// hUM yig las byung ba'i rlung lnga'i rang bzhin gyi ba dan lnga'o// su yig las byung ba'i nor rgyas kyi ngo bo mchod phyir thogs so// haM yig las byung ba'i me tog gi phreng ba sna tshogs pa'o// raM yig las byung ba'i ma dang Ta yig dag gi mig gi ri mo dag go// oM yig las byung ba'i til la sogs pa'i phye ma'o// traM yig las byung ba'i rak+ta'o// hraM yig las byung ba'i nya'o// khaM yig las byung ba'i sha'o// hUM yig las byung ba'i kha dog thams cad pa'o// de rnams khrag dang nya dang sha dang mig dang mchod phyir thogs pa dang / ba dan gyis mtshan pa rnams ni go rims ji lta ba bzhin no// rab tu 'gro dang chu bdag ko lA'i ri dang / aT+TaT+Ta dgod rgyal bar byed pa nye bar rgyal byed tsa ri tra dang ko tsI char pa rnams rgyud las gsungs pa'i rim pas dam tshig gi ri lu rnams bsgrubs nas khar bcug ste chang lhag par gnas pa dang / lcags kyu lhag par gnas pa yang bya'o// de la klu rigs brgyad kyi gzugs kyi pad+ma 'dab ma brgyad pa'i steng du suM las gtor ma'i snod kyi gdan no// de'i steng du baM yig las byung ba'i chu bdag gi rang bzhin gyi snod do// de'i nang du hUM yig las byung ba'i byang chub sems kyi ye shes kyi bdud rtsi'i rang bzhin du rnam par bsgoms nas me tog gi phreng ba dang mchod phyir thogs kyis mgul du brgyan nas tsan+dan gyi lde gu dang / gur kum gyis rnam par byugs nas mig dang sin+d+hU ras rnam par brgyan par bya'o// slar yang chang de bzhin du lhag par gnas par bya'o// AH yig las byung ba'i bdud rtsi'i rang bzhin/ ha yig las byung ba'i kha dog hoHyig las byung ba'i rlung gis dri ngan pa rnams pas la nas/ oM AHhUM 'dis lhag par gnas par bya'o// slar yang ha hoHhriHaHswA hA/ 'dis lag pa g.yon pa'i mthe bo dang ming med sbyar nas dkrugs te dbus su chos 'byung mngon par bri bar bya'o// oM a mr-i te a mr-i te saM b+ha be e h+ye hi a mr-i te pra ba shA ya hrIHhUM/ 'dis lan gsum mam nyi shu rtsa gcig gis bdud rtsi dgug par bya'o// oM hUM dzuM gruM shruM hraM swA hA/ 'dis lcags kyu lnga lhag par gnas par bya'o// grub pa rnams kyi sngags bzang po// dpa' bo'i chos 'di gzung bar gyis// bram ze rgyal rigs gdol pa rnams// rnam pa gcig tu 'jug par gyis// tshigs su bcad pa 'di brjod cing // mi mo zhal gyi pad+ma cung zad dmar zhing nu ma mkhregs shing rgyas pa zung ldan rgyan rnams kun gyis rnam par brgyan// shin tu yon tan rgya chen dang ldan yid kyi mi mthun phyogs bor rnam par dul bcas btsun mos bdud rtsi so sor dbul bar bya'o// de nas/ legs 'ongs chos kyi rgyal po la// rnal 'byor yid ni chags spangs nas// gnyis dang gnyis min rnam grol khyod// de nyid gcig pa khyod phyag 'tshal// tshigs su bcad pa 'dis pad skor sngon du 'gro bas blang par bya'o// oM sarba ta thA ga tA mr-i ta swA b+hA bA At+ma kou0f85haM zhes brjod nas bdud rtsi myang bar bya'o// de nas sbyin bdag gis pus mo g.yas pa'i lha nga sa la btsugs te snying gar thal mo sbyar nas bstod pa brjod par bya'o// 'khor lo'i mgon po khyod la 'dud// ye shes stsol mdzad khyod la 'dud// dag pa'i gzugs can khyod la 'dud// srid pa sgrol mdzad khyod la 'dud// na ma ste tu na ma ste tu na mo na maHbdag ni gus pas khyod phyag 'tshal// tshogs kyi 'khor lo khyod la 'dud// de nas rang rang gi lhag par mos pa'i dbye bas so so'i ting nge 'dzin gsum bsgom pa dang ldan pas gtor ma phul nas rdul tshon yang dag par gshegs te/ gang ji ltar 'dus pa la so sor dri bzangs kyi thig le phul nas dang por stong pa'i ngang las tsog pur 'dug nas/ de nas skyur mo dang / de nas mngar mo dang / spags la sogs pa rnams phul nas shA li'i zan dbul bar bya'o// de nas zhun mar dang / tshod ma dang / sna tshogs pa'i nya dang sha'i rnam pa rnams dang / bza' ba la sogs pa sna tshogs pa piSh+Ta b+hu pa ka dang / la du la sogs pa khur ba'i rnam pa rnams dbul bar bya'o// so sor re re nas phung po las gsar pa rnams go rims bzhin du blangs nas chang dang chu dang / so rtsi dang me tog gi phreng ba dang / mar me yang de'i steng du phul nas las thams cad pa'i sngags bzlas nas sgo la mngon par phyogs pa'i sa phyogs gtsang mar gtor ma'i phung po gtang bar bya'o// de nas sbyin bdag gis dri bzangs kyi chus sngon bzhin du maN+Dal byas nas tshigs su bcad pa gsum po 'dis gsol ba gdab par bya'o// rnal 'byor bdud rtsi'i ro gcig btung ba rnam dag sems kyi ni// gnas la sogs pa'i phyogs su 'jug pas rnam par dag pa'i lus// dpal gyi gnas dbus mchog gi dkyil 'khor 'khor lo'i mgon po ste// mchog gi bla ma la ni mgo bos rtag tu phyag 'tshal lo// lha yi phreng bas brgyan pa'i lus can rin po che// lus kun rtag tu rnam par mdzes pa dpa' bo yis// 'khor lo la gnas mgon po lhan skyes dri med pa// rtag tu rnal 'byor sdom pas 'jug la phyag 'tshal lo// rnam pa gcig tu mdzad pa de yang khu ba'i gnas la pad+ma'i mchog gi snying po la// de'i dbus la mchog gi haM sa kun+da dkar po rnam par skyed mdzad kun gyi bdag // thams cad mkhyen pa'i shin tu rnam dag gnas ni shin tu mdzes pa'i lha mo'i gnas la ni// lhan skyes dri med mchog gi bde ba lhan skyes 'byung ba'i 'dren pa khyed la bdag phyag 'tshal// zhes brjod nas ji ltar dgyes par mdzad du gsol zhes brjod par bya'o// de la rjes su chags pa'i sdug bsngal la sogs yang dag ldan pa'i lus kyi shing ni ye shes mi yis yang dag bsregs nas don dam sbyin sreg bya// gzugs dang sgra dang dri dang ro dang reg byas zhal dang spyan dang snyan dang shangs dang sku rnams bde bar tshim par bya// de nas nang du phra mo'i sangs rgyas dang sangs rgyas kyi rnam pa'i sku gzugs khyab bdag chen po dang // dkyil 'khor pa'i lha rnams dang bcas pa la mthe bong dang ming med dag gis bdud rtsi'i thigs pa yang dag par bzung nas legs par dbul bar bya'o// de nas lte ba'i dkyil 'khor du gyur pa'i thur sel gyi rlung gis bcud rnams bku gnas hub gsum btung ste ye shes chen po dang ldan pa'i sngags pa bde bar gnas par bya'o// de nas bza' ba dang / myang ba dang / bldag pa dang / gzhib pa dang / btung ba dang / chang la sogs pa rnams kyis yang dag par tshim par bya'o// mtshan mo ril po gnyid nyal bar mi bya'o// de nas gar dang glu dang rol mo rnams kyis rgyal ba'i tshogs pa thams cad mchod par bya'o// de'i rjes la bdag med pa'i ye shes kyi bdag nyid kyis sangs rgyas dang ldan pas rang rang gi spyi bo'i steng du mtho gang gi tshod kyi steng nas 'dzag pa'i mthar thug par gyur par ye shes bdud rtsi'i rgyun gyi zla ba'i dkyil 'khor rnam par bsgoms la/ de'i dbus su rang rang gi lha rnams su bon la gnas par gyur te/ snying ga'i mtha' dang / rang gi spyi bor gnas pa'i zla ba'i dkyil 'khor gyi steng du rang rang gi lha rnams kyi mtshan ma nas kyi 'bru'i tshad tsam rnam par bsgoms la tshim par bya'o// de nas rnal 'byor dang gzhan rnal 'byor pa thabs dang shes rab kyi ngo bo nyid snying rje chen po'i ngo dang yang dag par ldan pas dngos bo thams cad kyi rang bzhin rnam par thar pa gsum gyis rnam par dag pa 'gyur ba med pa don dam pa'i bde bas las thams cad la byed pa thams cad mtha' yas pa'i de bzhin gshegs pa'i skur rnam par bsam par bya'o// gang gi tshe zla ba'i lam gyis rlung rab tu dbab pa de'i tshe sbyin bdag la yang dag par bsten pa'i shis pa brjod par bya'o// de nas oM shrI badzri g+heM hUM zhes pa 'di rnams kyi sa bon las skyes pa kha dog thams cad pa'i yi ge gsum gyi sngags kyis lan bdun yongs su bzlas nas rab tu spyad par bya'o// de nas so rtsi dang mar me dang spos kyi reng bu la sogs pa phul nas rtsa ba'i gtor ma shar phyogs su gnas pa'i gtor ma'i stegs bu la dbul bar bya'o// lhag ma'i sngags rnams brjod par bya'o// de nas las kyi rdo rje can gyis 'khor lo'i dbang phyug la sogs pa rnams la rim pa bzhin thal mo sbyar nas gshegs pa'i gsol ba gdab par bya'o// 'khor lo'i dbang phyug la sogs pa rnams kyis yang bgyi'o zhes bya ba la sogs pas de nas so so'i lhag ma rnams bsdus te/ zan dang tshod ma la sogs pa byin nas/ 'khor lo'i dbang phyug gi mdun du phung por bkod nas ka raM ka ra dzaH'i me tog rnams kyang snod chen po'i nang du spungs te// de nas zas gtsang ma'i lhag ma rnams kyang cung zad bsdus nas zan dang tshod ma la sogs pa byin nas/ 'khor lo'i dbang phyug gi nam mkha'i mthil du dud pa dang sol me'i pho nya mo bltas nas me tog la sogs pa rnams kyis yang dag par mchod nas sngags kyis byin gyis brlabs la rang rang gi gnas la rab tu spyad par bya'o// oM shud+d+ha d+harma a A aM aHswA hA/ hi li hu li ma hA hU li hu pheM ho swA hA/ zhes pa ni lhag ma'i phung po'i sngags so// rdo rje khu tshur gnyis bcings nas kha'i zur du mche ba'i rnam par sbyar bar bya'o// de bzhin du phyag rgya bcings nas sngags brjod par bya ste/ oM ku ru ku ru/ bat+ta li bat+ta li/ ma hA bat+ta li/ sid+d+ha nu She shA na bA sa ni pre ta mu khi tsaN+Da ka rA li ru d+hi ra pri ye sa ma yA ra k+Shi ta yo gA pa ki ri rA be pi tri ba na ma d+h+ye b+huM dza ha bak+Sha ha ri g+h+ra ha sa ha ga Na dU te d+hU mAM ga ri sud+d+ha kA ra li tiSh+Tha swI ku ru hUM gr-ih+Na sarba duSh+TA na na bak+Sha bak+Sha hUM pheM hoM heM phaT swA hA/ zhes pa ni ka raM ka'i gtor ma'i sngags so// rdzogs pa'i sangs rgyas lha rnams dang // gang yang de sras tshangs la sogs// 'jig rten skyong ba theg 'byung rnams// cho ga'i bya rnams bzod par mdzod// ces pa'i tshigs su bcad pa 'dis bzod par gsol bar bya'o// oM At+ma tiSh+Tha swA hA/ zhes pa'i sngags 'dis dkyil 'khor bdag nyid la bsdus nas gshegs su gsol bar bya'o// de nas lag pa bkrus nas dri dang so rtsi dang mchod yon la sogs pa phul nas sbyin bdag gis maN+Dal byas nas mar me phul la/ oM AHgats+tsha gats+tsha/ sarba pa naM pu na rA ga ma nA ya tsa hUM phaT swA hA/ 'dis gshegs su gsol lo zhes pa ni tshogs kyi 'khor lo'i cho ga'o// // de nas gang gi tshe sbyin sreg gi me nye bar zhi bar gyur nas rgya cher bsdus nas chu rab tu dbab pa las gsungs pa'i cho gas de bzhin du thal ba rnams chu bo la gshegs par bya'o zhes so// 'di ni bdag gi rgyud rnams kun las nges brtags nas/ shin tu legs par rnam par dag par nye bar bsdus/ sngon med sgra yis shin tu legs par ma gyur kyang // de lta na yang blo ldan mkhas rnams bzod par gsol// chu skyes mtsho nang snyan pa'i gdangs chags pa'i// dpal ldan rigs kyis byin pa'i sbyar ba'i gzhung // sbyin bdag rnams kyi yid ni 'phrog byed pa// slob dpon kun gyi rgyan gyi mchog gyur pa// cho ga'i rnam pa spros pa las// bdag gis dge ba gang bsags 'dis// 'jig rten rdo rje sems gyur nas// bcing bral rang bzhin mchog gyur cig // ces pa ni paN+Di ta chen po ni saM ga A tsAr+ya dpal ldan rigs kyis byin pas mdzad pa bya ba bsdus pa'i pany+tsi kA las rab tu byed pa brgyad pa rdzogs so// // bla ma paN+Di ta chen po kIrta tsan+d+ra'i zhal snga nas zhus shing gzhung sum gnyis bal po'i mthil du bsgyur zhing // sum cha gcig dus 'khor ba chen po shes rab seng ges bskul zhing sbyin bdag mdzad pa la brten nas/ shAkya'i dge slong yar lungs pa grags pa rgyal mtshan gyis yos lo dbo'i zla ba'i/ dkar po'i phyogs kyi tshes brgyad la gzhu'i kun dga' ra ba'i gtsug lag khang chen por yongs su rdzogs par bsgyur nas bris so// 