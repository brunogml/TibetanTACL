@##// rgya gar skad du// shAn+tiM ho ma bid+hiH/ bod skad du/ zhi ba'i sbyin sreg gi cho ga / dpal rdo rje rnam par 'joms pa la phyag 'tshal lo// zug rngu'i nyes pa dang bral ba// mi shes mtshan ma spangs pa dang // ma rungs gdon bgegs mi gnas par// dkar zhing gtsang la snum pa'i sar// khru gang kun nas zlum pa'i dbyibs// khru phyed thur du brus pa'i khung // kha khyer gyis mdzes zhi ba yi// mtshan ma dkar po'i rdzes kyis byug // dkar zhing dri zhim 'o ma can// reg na zug rngu dang bral ba// zla mdog me tog 'byung ba'i shing // khung dang rjes mthun dbyibs su brtsigs// mchod pa bsreg pa'i yo byad rnams// las dang rjes mthun nyer bsags te// me sbar me dbus raM las lha// mdog dkar bgrang phreng dbyu gu dang // mi 'jigs spyi blugs 'dzin pa bskyed// yi shes me bkug gnyis med bstim// mchod dang bstod dang bsregs pa'i mthar// slar yang mchod bstod mnyes pa yi// me lha 'bar ba'i me dbus su// rang lhag lhar ba skyed ye shes bstim// der yang mchod dang bstod pa dang // bsreg pa'i rdzas kyis mnyes pa dang // mchod bstod 'dod don gsol ba gdab// yi ge brgya pas yongs bskang nas// gshegs bsdu slar yang me lha yi// mchod bsreg rdzas kyis tshim byas la// 'dod don las kyi gsol gdab ste// gshegs gsol nye bar bsdu bar bya// zhi ba'i sbyin sreg gi cho ga rdzogs so// 