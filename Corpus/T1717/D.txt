@##// rgya gar skad du/ badzra pA Ni nI lAM bar d+ha ra nA ga ba liM bi d+hi/ bod skad du/ phyag na rdo rje gos sngon po can gyi klu gtor gyi cho ga / bcom ldan 'das khro bo'i rgyal po phyag na rdo rje gos sngon po can la phyag 'tshal lo// rang nyid lha yi nga rgyal gyis// byams dang snying rje byang chub sems// yang nas yang du bsgom byas nas// mdun du paM las pad+ma ni// kha dog dmar po 'dab brgyad de// phuHbrgyad las ni klu brgyad bskyed// de nas snying ga'i 'od zer dang // oM phaiM phuHzhes pas klu chen brgyad// 'khor dang bcas pa bkug la bstim// dkar gsum mngar gsum bdud rtsir bcas// dam tshig ye shes klu rnams mchod// de nas gtor ma byin brlab ste// snod ni khaM las rin po che// shin tu mdzes shing blta na sdug // yangs la rgya ni che bar bsgom// rin chen snod mchog de nang du// dkar gsum mngar gsum bdud rtsir bcas// snod ni shin tu gang bar bsam// de yi steng du yi ge gsum// kha dog dri dang ro sbyangs dang // bdud rtsi ro mchog brgyad dang ldan// g.yas pa mchog sbyin phyag rgya la// ha hoHhrIHbaM dag las ni// dpag bsam shing chen bsam byas la// lo ma yal ga thams cad la// rin chen bum pa bdud rtsis gang // dpag tu med pa bsams nas ni// bruM las bdud rtsi'i char babs pas// gtor ma yongs su gang bar bsam// oM AHhUM zhes lan gsum brjod// mgron rnams thams cad lce las ni// hUM las rdo rje sbu gus rngub// oM ba su ki i maM ba liM ta kha kha khA hi khA hi/ oM tak+Sha ka i maM ba liM ta kha kha khA hi khA hi/ oM karko Ta/ oM hu lu ta ka / oM pad+ma/ oM ma hA pad+ma/ oM shaM kha pA la/ oM ku li ka ya/ oM nA ga pa na saM khru ha ra ha ra i maM ba liM ta kha kha khA hi khA hi/ i maM ba liM tsaM la gdags/ oM phaiM klu'i rgyal po sog ma med/ i maM ba liM kha kha khA hi khA hi/ oM mtha' yas dang ni nor rgyas bu// 'jog po dang ni stobs kyi rgyu// pad+ma pad+ma chen po dang // dung skyong dang ni rigs ldan dang // lha mo lha mo chen mo dang // zla ba zla ba spyi gtsug che// snying po med dang hu lun+ta// dga' bo dang ni nyer dga' dang // rgya mtsho dang ni rgya mtsho che// gdung ba dang ni gdung ba che// dpal gyi 'od dang 'od po che// rin chen 'od dang gzugs bzang dang // gzugs chen 'od dang sbrul bzang lto 'phye che// smig rgyu dang ni smig rgyu che// klu chen brgyad po 'khor dang bcas// 'dir gshegs mchod sbyin gtor ma bzhes// mdzes pa'i dkar gsum gtor ma 'di// mngar gsum 'o ma'i rgya mtshor bcas// rin chen phreng ba'i them skas can// klu yi gnod pa skyob byed pa// mthun pa'i rdzas su 'di gyur cig // mchod sbyin gtor ma 'di bzhes la// bdag cag 'khor dang bcas rnams la// klu las gyur pa'i nad rnams ni// mthong ba'i dug dang kha rlangs dug // bsam pa'i dug la sogs pa kun// de dag thams cad zhi gyur cig // bdag pas gces pa'i rdzas khyer la// bdag la gnod pa ma byed par// rtag tu byams pa'i sems dang ni// pha ma lta bu'i sems kyis ltos// gzhan yang las las skyes pa yi// bka' dang dam las thogs pa yi// gdug pa can gyi tshogs rnams kun// bka' yi pham 'bab 'di snoms la// so so rang re'i gnas su dengs// nyon cig nyon cig rigs kyi bu// ji ltar sa bon tsha ba la// myu gu tsha ba 'byung ba ltar// so so rang re'i gnas la spyon// 'byung bzhi so sor gyur yang srid// bde gshegs bka' las 'gyur ba med// las 'bras 'gyur zhing slu mi srid// de las khyod sdig mi byed par// dge ba'i bsam pas gnas par gyis// bden pa bdar la chos bshad bya// de rjes yi ge brgya pa brjod// ye shes klu rnams gshegs su gsol// dam tshig pa ni mi dmigs bsam// gtor ma rgya mtsho chen po'am// yang na gnod pa'i phyogs su gtong // rdo rje gos sngon gyi klu gtor cho ga slob dpon 'gro bzang sa snying pos mdzad pa rdzogs so// 