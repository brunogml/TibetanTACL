rgya gar skad du/ Ar+ya sarba ta thA ga toSh+NI Sha si tA ta pa trA nA ma a pa rA dzi ta pra t+yaM gi ra ma hA bid+yA rA dz+nyI/ bod skad du/ 'phags pa de bzhin gshegs pa thams cad kyi gtsug tor nas byung ba gdugs dkar po can zhes bya ba gzhan gyis mi thub ma phyir zlog pa'i rig sngags kyi rgyal mo chen mo'o// dkon mchog gsum la phyag 'tshal lo// sangs rgyas dang byang chub sems dpa' thams cad la phyag 'tshal lo// 'di skad bdag gis thos pa'i dus gcig na/ bcom ldan 'das sum cu rtsa gsum pa'i lha'i gnas chos lha'i 'dun sa na/ dge slong gi dge 'dun chen po dang / byang chub sems dpa'i dge 'dun chen po dang / lha rnams kyi dbang po brgya byin dang thabs cig tu bzhugs te/ de nas bcom ldan 'das gdan bshams pa nyid la bzhugs nas/ gtsug tor rnam par gzigs pa zhes bya ba'i ting nge 'dzin la snyoms par zhugs so// snyoms par zhugs ma thag tu bcom ldan 'das kyi gtsug tor gyi dbus nas gsang sngags kyi tshig 'di dag byung ngo // na mo b+ha ga ba te uSh+NI ShA ya shud+d+he bi ra dze bi ma le swA hA/ bcom ldan 'das gtsug tor thogs pa med pa la phyag 'tshal lo// sangs rgyas la phyag 'tshal lo// chos la phyag 'tshal lo// dge 'dun la phyag 'tshal lo// yang dag par rdzogs pa'i sangs rgyas bye ba phrag bdun po rnams la phyag 'tshal lo// byams pa la sogs pa sangs rgyas dang byang chub sems dpa' nyan thos kyi dge 'dun dang bcas pa rnams la phyag 'tshal lo// 'jig rten na dgra bcom pa rnams la phyag 'tshal lo// rgyun du zhugs pa rnams la phyag 'tshal lo// lan cig phyir 'ong ba rnams la phyag 'tshal lo// phyir mi 'ong ba rnams la phyag 'tshal lo// 'jig rten na yang dag par song ba rnams la phyag 'tshal lo// yang dag par zhugs pa rnams la phyag 'tshal lo// lha'i drang srong rnams la phyag 'tshal lo// rig sngags 'chang grub pa'i drang srong rnams la phyag 'tshal lo// rig sngags 'chang grub pa'i drang srong dmod pa'i mtshon cha can dmod pas phan 'dogs nus pa rnams la phyag 'tshal lo// lha tshangs pa la phyag 'tshal lo// dbang po la phyag 'tshal lo// bcom ldan 'das legs ldan drag po dka' thub zlog ma'i bdag po dang lhan cig pa la phyag 'tshal lo// chu lha la phyag 'tshal lo// bcom ldan 'das legs ldan sred med kyi bu phyag rgya chen po lngas phyag byas pa la phyag 'tshal lo// bcom ldan 'das legs ldan dga' byed dbang phyug nag po chen po grong khyer sum brtsegs 'jig par byed pa kha che zhing dur khrod chen po na gnas par mos pa ma mo'i tshogs kyis phyag byas pa dang lhan cig pa la phyag 'tshal lo// bcom ldan 'das de bzhin gshegs pa'i gdung la phyag 'tshal lo// bcom ldan 'das pad+ma'i gdung la phyag 'tshal lo// bcom ldan 'das rdo rje'i gdung la phyag 'tshal lo// bcom ldan 'das nor bu'i gdung la phyag 'tshal lo// bcom ldan 'das rgyal po'i gdung la phyag 'tshal lo// bcom ldan 'das las kyi gdung la phyag 'tshal lo// bcom ldan 'das rin po che'i gdung la phyag 'tshal lo// bcom ldan 'das gzhon nu'i gdung la phyag 'tshal lo// bcom ldan 'das glang po'i gdung la phyag 'tshal lo// bcom ldan 'das gti mug gi gdung la phyag 'tshal lo// bcom ldan 'das chags pa'i gdung la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dpa' brtan pa'i sde mtshon cha'i rgyal po la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od dpag med la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mi bskyod pa la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rdo rje 'dzin pa rgya mtsho 'joms pa la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sman gyi bla bai DUr+ya'i 'od kyi rgyal po la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas don yod grub pa la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sA la'i dbang po'i rgyal po me tog shin tu rgyas pa la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas pad+ma mchog gi rgyal po la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnam par gzigs la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas gtsug tor can la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas thams cad skyob la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas log par dad sel la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas gser thub la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od srung la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin chen zla ba la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin po che tog gi rgyal po la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kun du bzang po la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnam par snang mdzad la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas pad+ma rgyas pa dang ut+pa la'i dri'i tog gi rgyal po la phyag 'tshal lo// de rnams la phyag 'tshal nas/ bcom ldan 'das de bzhin gshegs pa thams cad kyi gtsug tor nas byung ba gdugs dkar po can zhes bya ba gzhan gyis mi thub ma phyir zlog pa'i rig sngags kyi rgyal mo 'di rab tu brjod par bya'o// 'thab pa dang / 'thab mo dang / rtsod pa dang / 'gyed pa thams cad rab tu zhi bar byed pa/ 'byung po dang gdon thams cad zlog par byed pa/ pha rol gyi rig sngags thams cad gcod par byed pa/ dus ma yin par 'chi ba las yongs su skyob pa/ sems can bcings pa thams cad thar bar byed pa/ sdang ba dang rmi lam ngan pa thams cad 'joms par byed pa/ gnod sbyin dang srin po'i gdon thams cad rnam par rlag par byed pa/ gdon stong phrag brgyad cu rtsa bzhi po rnams rnam par 'joms par byed pa/ rgyu skar nyi shu rtsa brgyad rab tu sgrub par byed pa/ dgra thams cad zlog par byed pa/ gza' chen po brgyad rnam par rlag par byed pa/ drag shul dang / sdang ba dang rmi lam ngan pa rnams rnam par 'joms par byed pa/ dug dang mtshon dang me dang chu las skyob par byed pa/ ngan 'gro'i 'jigs pa thams cad las sgrol ba/ dus ma yin par 'chi ba brgyad kyi bar du yongs su skyob par byed pa ste/ gzhan gyis mi thub drag shul che// stobs chen gzi brjid chen mo ste// gtum pa chen mo dkar mo che// gsal ba chen mo stobs chen mo// 'bar ba chen mo phreng ba che// gos dkar mo ni chen mo ste// 'phags ma sgrol ma khro gnyer can// rgyal ba'i rdo rje phreng zhes grags// pad+ma'i snang ba rdo rje'i mtshan// gzhan gyis mi thub phreng ba can// rdo rje mchu can rnam sgag ma// zhi ba'i lha rnams kyis mchod pa// zhi gzugs dkar mo chen mo ste// 'bar ba dang ni gos dkar mo// 'phags ma sgrol ma stobs chen mo// 'chi med rdo rje lu gu rgyud// rdo rje gzhon nu rig 'dzin ma// lag na rdo rje'i rdo rje dang // de bzhin rig sngags gser phreng can// le brgan rtsi dang rin chen ma// rnam par snang mdzad rigs kyi 'od// de bzhin gshegs rigs gtsug tor ma// rnam par bsgyings ma'i phreng ba dang // rdo rje gser 'od lta bu'i spyan// rdo rje sgros dang dkar mo dang // pad+ma'i spyan dpal sangs rgyas spyan// de bzhin rdo rje zla ba'i 'od// de bzhin rdo rje 'dzin ma dang // rdo rje phreng ba sgyu 'phrul che'i// lha mo dang ni gser 'od can// spyan mdzes ma dang dkar mo dang // pad+ma yi ni spyan can dang // rnam dul zhi ba'i sems dang ni// zla 'od bdag gi yon tan shes// phyag rgya'i tshogs de dag dang // ma mo'i tshogs dang bcas pa thams cad kyis bdag 'khor dang bcas pa dang sems can thams cad la bsrung ba mdzad du gsol/ oM r-i Shi ga Na pra shA sta sarba ta thA ga toSh+NI Sha si tA ta pa tre hU~M drUM hrIHSh+ToM/ dzam+b+ha ni hU~M drUM hrIHSh+ToM/ stam+b+ha ni hU~M drUM hrIHSh+ToM/ mo ha na ka rI hU~M drUM hrIHSh+ToM/ pa ri bid+yA sam b+hak+Sha Na ka rI hU~M drUM hrIHSh+ToM/ sarba bid+yA ts+tshe da na ka rI hU~M drUM hrI Sh+ToM/ sarba duSh+TA nAM stam+b+ha na ka rI hU~M drUM hrIHSh+ToM/ sarba yak+Sha rAk+Sha sa gra hA NAM bid+h+waM sa na ka rI hU~M hrUM hrIHSh+ToM/ tsa tu rA shI tI nAM gra ha sa ha srA NAM bi d+h+wan+sa na ka rI hU~M drUM hrIHSh+ToM/ aSh+TA biM sha tI nAM na k+Sha tA NA spra sA d+ha na ka rI hU~M drUM hrIHSh+ToM/ aSh+TA nAM ma hA gra hANAm+bi d+h+raM sa na ka rI hU~M drUM hrIHSh+ToM/ rak+Sha rak+Sha mAM sarba sa twAMSh+tsa/ bcom ldan 'das ma de bzhin gshegs pa thams cad kyi gtsug tor nas byung ba'i gdugs dkar mo can rdo rje gtsug tor phyir zlog pa chen mo phyag stong mnga' ba chen mo/ dbu stong mnga' ba chen mo/ spyan bye ba brgya phrag stong mnga' ba chen mo/ mi phyed 'bar ba'i mtshan rtags can/ rdo rje yangs pa chen pos/ sa gsum gyi dkyil 'khor du mnga' mdzad ma/ oM bdag dang sems can thams cad bde legs su mdzad du gsol/ rgyal po'i 'jigs pa dang / chom rkun gyi 'jigs pa dang / me'i 'jigs pa dang / chu'i 'jigs pa dang / dug gi 'jigs pa dang / mtshon gyi 'jigs pa dang / dgra'i 'jigs pa dang / pha rol gyi dmag tshogs kyi 'jigs pa dang / mu ge'i 'jigs pa dang / dgra'i 'jigs pa dang / thog gi 'jigs pa dang / dus ma yin par 'chi ba'i 'jigs pa dang / sa g.yo ba'i 'jigs pa dang / skar mda' lhung ba'i 'jigs pa dang / rgyal po'i chad pa'i 'jigs pa dang / gcan gzan gtum po'i 'jigs pa dang / klu'i 'jigs pa dang / glog gi 'jigs pa dang / bye ma tsha mo'i 'jigs pa dang / nam mkha' lding gi 'jigs pa dang / yams kyi nad dang / gnod pa dang / 'go ba'i nad dang / 'khrug pa thams cad kyi 'jigs pa dang / gdon gyi 'jigs pa dang / lha'i gdon dang / klu'i gdon dang / gnod sbyin gyi gdon dang / srin po'i gdon dang / dri za'i gdon dang / lha ma yin gyi gdon dang / nam mkha' lding gi gdon dang / rlung lha'i gdon dang / mi 'am ci'i gdon dang / lto 'phye chen po'i gdon dang / mi'i gdon dang / mi ma yin pa'i gdon dang / 'byung po'i gdon dang / kyi gdon dang / sha za'i gdon dang / grul bum gyi gdon dang / srul po'i gdon dang / lus srul po'i gdon dang / skem byed kyi gdon dang / smyo byed kyi gdon dang / grib gnon gyi gdon dang / brjed byed kyi gdon dang / gnon po'i gdon dang / mkha' 'gro ma'i gdon dang / lus chags ma'i gdon dang / nam gru'i gdon dang / tsher ma 'don pa'i gdon dang / re lde 'don pa'i gdon dang / bya'i gdon dang / ma mo dga' bar byed pa'i gdon dang / kun du phreng bar byed pa'i gdon dang / 'phyang ba'i gdon dang / mkha' 'gro ma'i gdon dang / lus mkha' 'gro ma'i gdon dang / ka Tang ka Ta'i tshogs can gyi gdon dang / gdon thams cad dang / mdangs 'phrog pa dang / mngal za ba dang / khrag 'thung ba dang / zhag za ba dang / sha za ba dang / tshil za ba dang / rkang za ba dang / btsas pa za ba dang / srog 'phrog pa dang / gtor ma za ba dang / phreng ba za ba dang / dri za ba dang / me tog za ba dang / bdug pa za ba dang / 'bras bu za ba dang / lo tog za ba dang / bsreg bya za ba dang / rnag 'thung ba dang / bshang ba za ba dang / gcin 'thung ba dang / mchil ma za ba dang / snabs za ba dang / ngar snabs za ba dang / skyugs pa za ba dang / nom bu za ba dang / mi gtsang ba za ba dang / stor khung nas 'bab pa 'thung ba dang / nor 'phrog pa dang / sems 'phrog pa rnams dang / de dag thams cad dang gdon thams cad kyis byas pa'i rig sngags thams cad ral gris gcad do// rdo rje phur bus gdab bo// kun du rgyus byas pa'i rig sngags ral gris gcad do// rdo rje phur bus gdab bo// mkha' 'gro dang mkha' 'gro mas byas pa'i rig sngags thams cad ral gris gcad do// rdo rje phur bus gdab bo// tshangs pas byas pa'i rig sngags ral gris gcad do// rdo rje phur bus gdab bo// brgya byin gyis byas pa'i rig sngags ral gris gcad do// rdo rje phur bus gdab bo// sred med kyi bus byas pa'i rig sngags ral gris gcad do// rdo rje phur bus gdab bo// phyugs bdag chen po dang drag pos byas pa'i rig sngags ral gris gcad do// rdo rje phur bus gdab bo// nag po chen pos byas pa'i rig sngags ral gris gcad do// rdo rje phur bus gdab bo// ma mo'i tshogs kyis byas pa'i rig sngags ral gris gcad do// rdo rje phur bus gdab bo// mi'i thod pa can gyis byas pa'i rig sngags ral gris gcad do// rdo rje phur bus gdab bo// ri khrod pas byas pa'i rig sngags ral gris gcad do// rdo rje phur bus gdab bo// g.yung pos byas pa'i rig sngags ral gris gcad do// rdo rje phur bus gdab bo// skar mda' gdong gis byas pa'i rig sngags ral gris gcad do// rdo rje phur bus gdab bo// rdo rje gzhon nu mas byas pa'i rig sngags ral gris gcad do// rdo rje phur bus gdab bo// gshin rje gshed kyis byas pa'i rig sngags ral gris gcad do// rdo rje phur bus gdab bo// gshin rje'i pho nyas byas pa'i rig sngags ral gris gcad do// rdo rje phur bus gdab bo// klu ma rungs pas byas pa'i rig sngags ral gris gcad do// rdo rje phur bus gdab bo// me'i las kyis byas pa'i rig sngags ral gris gcad do// rdo rje phur bus gdab bo// log 'dren gyis byas pa'i rig sngags ral gris gcad do// rdo rje phur bus gdab bo// gzhon nus byas pa'i rig sngags ral gris gcad do// rdo rje phur bus gdab bo// rgyal po chen po bzhis byas pa'i rig sngags ral gris gcad do// rdo rje phur bus gdab bo// sring mo bzhis byas pa'i rig sngags ral gris gcad do// rdo rje phur bus gdab bo// nam mkha' lding yang dag pas byas pa'i rig sngags ral gris gcad do// rdo rje phur bus gdab bo// rgyal bar byed pa dang sbrang rtsir byed pa dang grub par byed pa dang don kun sgrub pas byas pa'i rig sngags ral gris gcad do// rdo rje phur bus gdab bo// b+h+r-ing gi ri ti dang / dga' byed dbang phyug dang smin drug gi bu dang zla ba dang nyi ma dang tshogs kyi bdag po dang lhan cig pas byas pa'i rig sngags ral gris gcad do// rdo rje phur bus gdab bo// dge sbyong gcer bus byas pa'i rig sngags ral gris gcad do// rdo rje phur bus gdab bo// dgra bcom pas byas pa'i rig sngags ral gris gcad do// rdo rje phur bus gdab bo// spyan ras gzigs dbang phyug gis byas pa'i rig sngags ral gris gcad do// rdo rje phur bus gdab bo// 'dod chags dang bral bas byas pa'i rig sngags ral gris gcad do// rdo rje phur bus gdab bo// gsang ba pa'i bdag po lag na rdo rjes byas pa'i rig sngags ral gris gcad do// rdo rje phur bus gdab po// gang dang gang du byas pa'i rig sngags ral gris gcad do// rdo rje phur bus gdab bo// gang gis byed du bcug pa des byas pa'i rig sngags ral gris gcad do// rdo rje phur bus gdab bo// dge sbyong mgo reg gis byas pa'i rig sngags ral gris gcad do// rdo rje phur bus gdab bo// pho nya dang pho nya mo dang bran pho dang bran mos byas pa'i rig sngags ral gris gcad do// rdo rje phur bus gdab bo// drang srong gi mchog thams cad kyis byas pa'i rig sngags ral gris gcad do// rdo rje phur bus gdab bo// lha'i tshogs thams cad kyis byas pa'i rig sngags ral gris gcad do// rdo rje phur bus gdab bo// mi phan par 'dod pa thams cad kyis byas pa'i rig sngags ral gris gcad do// rdo rje phur bus gdab bo// oM bcom ldan 'das ma bdag 'khor dang bcas pa dang / sems can thams cad kyi 'jigs pa thams cad dang / gnod pa dang / nad 'go ba dang / 'khrug pa thams cad dang / sdang ba dang rab tu sdang ba thams cad dang / phyir rgol ba 'am/ mi mdza' ba 'am/ mi phan par 'dod pa thams cad las bsrung du gsol bsrung du gsol/ de bzhin gshegs pa thams cad kyi gtsug tor nas byung ba gdugs dkar po can sangs rgyas dang byang chub sems dpa' thams cad kyis phyag byas pa me dang nyi ma ltar 'od gsal zhing dkar ba rgyas pa mnga' ba khyod la phyag 'tshal lo// oM dz+wa la dz+wa la/ d+ha ka d+ha ka / khA da khA da/ da ra da ra/ bi da ra bi da ra/ ts+tshin+da ts+tshin+da/ b+hin+da b+hin+da/ hU~M hU~M phaT phaT swA hA/ sarba duSh+TAn hU~M drUM/ sarba durlaM g+hi te b+h+yaHphaT/ sarba duts+tshA ye b+h+yaHphaT/ sarba durli khi te b+h+yaHphaT/ sarba dig b+h+yaHphaT/ sarba dur+b+huk+te b+h+yaHphaT/ sarba du te b+h+yaHphaT/ sarba a bang+hu te b+h+yaHphaT/ sarba du Sh-i te b+h+yaHphaT/ sarba duHbrek+Shi te b+h+yaHphaT/ sarba dz+wa re b+h+yaHphaT/ sarba a pa smA re b+h+yaHphaT/ sarba oMstA ra ke b+h+yaHphaT/ sarba DA ki nI b+h+yaHphaT/ sarba re ba tI b+h+yaHphaT/ sarba ka Ta bA si nI b+h+yaHphaT/ sarba dzA ma kai b+h+yaHphaT/ sarba sakunI b+h+yaHphaT/ sarba mA tr-i nan+di ke b+h+yaHphaT/ sarba ga re b+h+yaHphaT/ sarba biShe b+h+yaHphaT/ sarba yo ge b+h+yaHphaT/ sarba A lam+ba ke b+h+yaHphaT/ sarba b+ha ye b+h+yaHphaT/ sarbo pa dra be b+h+yaHphaT/ sarbo pa sargo pA ya se b+h+yaHphaT/ sarba u trA se b+h+yaHphaT/ sarba byA d+hi b+h+yaHphaT/ sarba shra ma Ne b+h+yaHphaT/ sarba gra he b+h+yaHphaT/ sarba tIr+thi ke b+h+yaHphaT/ sarba pra t+yar+thi ke b+h+yaHphaT/ sarba pA ta ke b+h+yaHphaT/ sarbon+mA de b+h+yaHphaT/ sarba ts+tsha ye b+h+yaHphaT/ sarba bid+ya d+ha re b+h+yaHphaT/ dza ya ka ra ma d+hu ka ra sid+d+hi ka ra sarba ar+tha sAd+ha ke b+h+yaHphaT/ sarba bid+yA tsAR+Ye b+h+yaHphaT/ sarba bid+yA rA dze b+h+yaHphaT/ sarba sAd+ha ke b+h+yo bid+yA tsAR+Ye b+h+yaHphaT/ tsa tud+b+h+yo b+ha gi nI b+h+yaHphaT/ badzra kau mA rI ye bid+yA rA dz+nyI ye phaT/ sarba bi g+h+naM bi nA ya kA nAM phaT/ ba ra dA ya phaT/ pa ra bi drA ba Na ke rA ya phaT/ sarba a su re b+h+yaHphaT/ sarba ga ru De b+h+yaHphaT/ sarba ma ho ra ge b+h+yaHphaT/ sarba mA nu Sh+yA mA nu Sh+ye b+h+yaHphaT/ sarba mA ru te b+h+yaHphaT/ sarba pi sA tse b+h+yaHphaT/ sarba kum+b+hAN+De b+h+yaHphaT/ badzri shr-ing kha lA ya nA n+ta pra t+yad+gi rA b+h+yaHphaT/ sarbo pa sar+g+ge b+h+yaHphaT/ ma hA pra t+yad+hi re b+h+yaHphaT/ ts+tshin+da ts+tshin+da phaT/ b+hin+da b+hin+da phaT/ hU~M hU~M phaT swA hA/ he he phaT/ ho ho phaT/ a mo g+hA ya phaT/ a pra ti ha tA ya phaT/ ba ra pra dA ya phaT/ a su ra pi drA ba Na ka rA ya phaT/ sarba de be b+h+yaHphaT/ sarba nA ge b+h+yaHphaT/ sarba ya k+She b+h+yaHphaT/ sarba rA k+Sha se b+h+yaHphaT/ sarba gan+d+harbeb+h+yaHphaT/ sarba kin+na re b+h+yaHphaT/ sarba pre te b+h+yaHphaT/ sarba b+hU te b+h+yaHphaT/ sarba kum+b+haN+De b+h+yaHphaT/ sarba pU ta ne b+h+yaHphaT/ sarba ka Ta pU ta ne b+h+yaHphaT/ sarba skan+de b+h+yaHphaT/ sarbo n+mA da b+h+yaHphaT/ badzra shaM kalA ya ma hA pra t+yaM gi ra rA dzA ya phaT/ kAlA ya phaT/ ma hA kA lA ya phaT/ mA tr-i ga NA ya phaT/ ma hA mA tri ga Na nA maskr-i tA ya phaT/ baiSh+Na bI ye phaT/ ma he shwa rI ye phaT/ brah+ma NI ye phaT/ ag+nI ye phaT/ ma hA kA lI ye phaT/ kA la da N+Di ye phaT/ in+d+rI ye phaT/ rau drI ye phaT/ tsA muN+DI ye phaT/ bA rA hI ye phaT/ ma hA bA rA hI ye phaT/ rA trI ye phaT/ kA la rA trI ye phaT/ ya ma daN+DI ye phaT/ ka pA lI ye phaT/ ma hA ka pA lI ye phaT/ kau mA rI ye phaT/ yA mI ye phaT/ bA ya be phaT/ kau be rA ye phaT/ nai r-i tI ye phaT/ bA ru NI ye phaT/ mA ru tI ye phaT/ mA hA mA ru tI ye phaT/ sau myai phaT/ ai sA nI ye phaT/ pauk+ka sI ye phaT/ a tharba NI ye phaT/ sha ba rI ye phaT/ kr-iSh+Na sha ba rI ye phaT/ ya ma dU tI ye phaT/ ni sa di bA tsa re b+h+yaHphaT/ trisan d+h+yArtse b+h+yaHphaT/ d+ha ra NI ye phaT/ a d+hi muk+ti kasmI ra ma hA sma shA nI bA si nI ye phaT/ i ti b+h+yaH/ sarba b+ha ye b+h+yaH/ sarba da Shi b+h+yaHphaT/ o~M hU~M Sh+ToM b+han+d+ha b+han+d+ha sarba duSh+TA na rak+Sha rak+Sha mAM sarba sa twAM sh+tsa swA hA/ gang su dag bdag 'khor dang bcas pa dang / sems can thams cad la sdang ba sdang ba'i sems dang ldan pa rnams dang / drag shul drag shul gyi sems dang ldan pa rnams dang / sdig pa sdig pa'i sems dang ldan pa rnams dang / 'khrug pa 'khrug pa'i sems dang ldan pa rnams dang / mi mdza' ba mi mdza' ba'i sems dang ldan pa de rnams las bdag 'khor dang bcas pa dang / sems can thams cad la bsrung ba mdzad du gsol/ lo brgya 'tsho bar gyur cig // ston brgya mthong bar shog shig // bdag 'khor dang bcas pa dang / sems can thams cad la gdon dang gnod sbyin gang su dag gnod sbyin gyi gdon rnams dang / mdangs 'phrog pa rnams dang / mngal za ba rnams dang / khrag 'thung ba rnams dang / zhag za ba rnams dang / sha za ba rnams dang / tshil za ba rnams dang / rkang za ba rnams dang / btsas pa za ba rnams dang / srog 'phrog pa rnams dang / gtor ma za ba rnams dang / phreng ba za ba rnams dang / dri za ba rnams dang / me tog za ba rnams dang / bdug pa za ba rnams dang / 'bras bu za ba rnams dang / lo tog za ba rnams dang / bsreg bya za ba rnams dang / nor 'phrog pa rnams dang / sems 'phrog pa rnams dang / rnag za ba rnams dang / bshang ba za ba rnams dang / gcin 'thung ba rnams dang / mchil ma 'thung ba rnams dang / snabs za ba rnams dang / ngar snabs za ba rnams dang / skyugs pa za ba rnams dang / nom bu za ba rnams dang / mi gtsang ba za ba rnams dang / stor khung nas 'bab pa 'thung ba rnams dang / sdig pa'i sems dang ldan pa rnams dang / sdang ba'i sems dang ldan pa rnams dang / drag shul gyi sems dang ldan pa rnams dang / lha'i gdon rnams dang / klu'i gdon rnams dang / gnod sbyin gyi gdon rnams dang / srin po'i gdon rnams dang / dri za'i gdon rnams dang / lha ma yin gyi gdon rnams dang / nam mkha' lding gi gdon rnams dang / mi 'am ci'i gdon rnams dang / lto 'phye chen po'i gdon rnams dang / mi'i gdon rnams dang / mi ma yin pa'i gdon rnams dang / rlung lha'i gdon rnams dang / kyi gdon rnams dang / sha za'i gdon rnams dang / 'byung po'i gdon rnams dang / grul bum gyi gdon rnams dang / srul po'i gdon rnams dang / lus srul po'i gdon rnams dang / skem byed kyi gdon rnams dang / smyo byed kyi gdon rnams dang / grib gnon gyi gdon rnams dang / brjed byed kyi gdon rnams dang / gnon po'i gdon rnams dang / mkha' 'gro ma'i gdon rnams dang / nam gru'i gdon rnams dang / kun du 'breng ba'i gdon rnams dang / tsher ma 'don pa'i gdon rnams dang / bya'i gdon rnams dang / ma mo dga' bar byed pa'i gdon rnams dang / bum pa lta bu'i gdon rnams dang / 'phyang ba'i gdon rnams dang / lus mkha' 'gro ma'i gdon rnams dang / ka Tang ka Ta'i tshogs can gyi gdon rnams dang / gdon thams cad bsal du gsol/ bdag 'khor dang bcas pa dang / sems can thams cad la rims nyin gcig pa rnams dang / nyin gnyis pa rnams dang / nyin gsum pa rnams dang / nyin bzhi pa rnams dang / nyin bdun pa rnams dang / zla ba phyed pa rnams dang / zla ba gcig pa rnams dang / nyin mo pa rnams dang / nyi ma phyed pa rnams dang / yud tsam pa rnams dang / rtag pa'i rims rnams dang / rims mi bzad pa rnams dang / 'byung po'i rims rnams dang / kyi rims rnams dang / sha za'i rims rnams dang / mi'i rims rnams dang / mi ma yin pa'i rims rnams dang / rgyun mi 'chad pa'i rims rnams dang / rlung las gyur pa rnams dang / mkhris pa las gyur pa rnams dang / bad kan las gyur pa rnams dang / 'dus pa las gyur pa rnams dang / rims thams cad dang / klad pa na ba bdag dang sems can thams cad la bsal du gsol/ bdag 'khor dang bcas pa dang sems can thams cad kyi gzhogs phyed na ba dang / yi ga 'chus pa dang / mig nad dang / sna nad dang / kha nad dang / mgul nad dang / snying nad dang / lkog ma'i lha gor na ba dang / rna ba na ba dang / so na ba dang / brang na ba dang / snying na ba dang / gnad na ba dang / rtsib logs na ba dang / rgyab na ba dang / lto na ba dang / rked pa na ba dang / mdoms na ba dang / gzhang na ba dang / skye gnas na ba dang / rab tu skye gnas na ba dang / brla na ba dang / byin pa na ba dang / lag pa na ba dang / rkang pa na ba dang / yan lag na ba dang / nying lag na ba bsal du gsol/ bdag 'khor dang bcas pa dang / sems can thams cad la 'byung po dang / dang / ro langs dang / mkha' 'gro ma dang / rims dang / shu ba dang / mig ser dang / g.ya' ba dang / 'brum bu phra mo dang / mdze dang / phol mig dang / bas bldags dang / mchin nad dang / mtshan bar rdol ba dang / g.yan ba dang / gzhang 'brum dang / me dpal dang / lhog pa dang / skems pa dang / dbugs mi bde ba dang / skrag pa dang / lud pa dang / brgyal ba dang / dbyig dug dang / dug sbyar ma dang / dug dang / byad dang / me dang / chu dang / mi ngas dang / bdud dang / 'thab mo dang / 'khon dang / gnod pa dang / dus ma yin par 'chi ba dang / sbrang bu trai ma bu ka dang / trai lA ta ka dang / sdig pa dang / sbrul dang / sre mo dang / seng ge dang / stag dang / dom dang / dred dang / g.yag rgod dang / chu srin dang / spyang ki dang / chom po dang / de dag la sogs pa srog 'phrog par byed pa gzhan thams cad kyang bsal du gsol/ gdugs dkar po can rdo rje gtsug tor phyir zlog pa chen mo'i rig sngags kyi mthus dpag tshad bcu gnyis kyi nang tshun chad dam/ dpag tshad lnga brgya'i nang tshun chad du rig sngags bcing bar bgyi'o// gzi brjid bcing bar bgyi'o// rig sngags thams cad bcing bar bgyi'o// gzhan gyi rig sngags thams cad bcing bar bgyi'o// mtshams gcad par bgyi'o// sa bcing bar bgyi'o// phyogs bcu bcing bar bgyi'o// nam mkha' bcing bar bgyi'o// gzhan gyi sde rab tu rengs par bgyi'o// tad+ya thA/ oM a na le a na le/ a tsa le a tsa le/ kha kha me kha kha me/ bi Sha de bi Sha de/ bI re bI re/ bai ra bai ra/ sau sau // shAn+te shAn+te/ dAn+te dAn+te/ badzra d+ha ra ban+d+ha ban+d+ha ni badzra pA Ni phaT/ o~M hU~M drUM hrIHSh+ToM phaT phaT swA hA/ oM badzra pA NI ban+d+ha ban+d+ha badzra pA se na sarba duSh+Ta bi g+h+nAM bi nA ya kA na hU~M hU~M phaT phaT/ hU~M drUM ban+d+ha phaT/ rak+Sha rak+Sha mAM sarba sa twAMsh+tsa swA hA/ gang gis de bzhin gshegs pa thams cad kyi gtsug tor nas byung ba gdugs dkar po can zhes bya ba gzhan gyis mi thub ma phyir zlog pa'i rig sngags kyi rgyal mo chen mo 'di gro ga'am/ ras sam/ shing shun la bris te/ lus sam/ mgul du thogs pa byas nas bcang bar bya/ bklag par bya ste/ de dag la ji srid 'tsho'i bar du dug gis mi tshugs/ mtshon gyis mi tshugs/ rims kyis mi tshugs/ nad kyis mi tshugs/ chad pas mi tshugs/ mes mi tshugs/ chus mi tshugs/ bsgyur ba'i las thams cad kyis mi tshugs/ dbyig dug gis mi tshugs/ dug sbyar mas mi tshugs/ byad kyis mi tshugs/ dus ma yin par 'chi ba'i dus byed par mi 'gyur ro// gdon thams cad dang / bgegs dang log 'dren thams cad kyi yid du 'ong zhing dga' bar 'gyur ro// bskal pa bye ba stong phrag brgyad cu rtsa bzhir skye ba dang skye bar che rabs dran par 'gyur ro// rdo rje'i rigs bye ba khrag khrig 'bum phrag brgyad cu rtsa bzhi'i rig sngags kyi lhas kyang rtag tu rgyun mi 'chad par mnyam par bzhag nas de la rtag par bsrung ba dang bskyab pa dang / sbed par byed do// rdo rje pho nya mo mngag gzhug brgyad cu rtsa bzhis kyang rtag par yongs su skyong bar byed de de rnams kyi yid du 'ong ba dang dga' bar 'gyur ro// nam du yang gnod sbyin nyid dang / srin po nyid dang / 'byung po nyid dang / nyid dang / sha za nyid dang / srul po nyid dang / lus srul po nyid dang / mi dbul po nyid du mi 'gyur ro// sangs rgyas bcom ldan 'das grangs med dpag tu med pa gang gA'i klung gi bye ma snyed kyi bsod nams kyi phung po dang ldan par 'gyur ro// de bzhin gshegs pa thams cad kyi gtsug tor nas byung ba gdugs dkar po can zhes bya ba gzhan gyis mi thub ma phyir zlog ba'i rig sngags kyi rgyal mo chen mo 'di 'chang na/ tshangs par mi spyod pa yang tshangs par spyod par 'gyur ro// thub par ma byas pa yang thub par byas par 'gyur ro// mi gtsang ba yang gtsang bar byas par 'gyur ro// bsnyen gnas ma byas pa yang bsnyen gnas byas par 'gyur ro// gang dag mtshams med pa lnga byas pa de yang sdig pa ma lus pa 'byang bar 'gyur ro// sngon gyi las kyi sgrib pa yang ma lus par zad par 'gyur ro// bud med gang la las de bzhin gshegs pa thams cad kyi gtsug tor nas byung ba'i gdugs dkar po can zhes bya ba gzhan gyis mi thub ma phyir zlog pa chen mo'i rig sngags kyi rgyal mo chen mo 'di 'chang na bu 'dod pa des kyang bu rnyed de/ tshe dang bsod nams dang stobs kyang rab tu ldan no// 'di nas shi 'phos nas kyang 'jig rten gyi khams bde ba can du skye ste/ 'dod chags dang / zhe sdang dang / gti mug dang / nga rgyal dang / rgyags pa thams cad dang bral bar 'gyur ro// gang la la zhig gis mi nad dang / ba lang gi nad dang / gnag nad dang / yams kyi nad dang / gnod pa dang / 'go ba'i nad dang / 'khrug pa thams cad dang / pha rol gyi dmag tshogs 'ong ba la bcom ldan 'das yang dag par rdzogs pa'i sangs rgyas mi pham pa/ de bzhin gshegs pa thams cad kyi gtsug tor nas byung ba gdugs dkar po can zhes bya ba gzhan gyis mi thub ma phyir zlog pa'i rig sngags kyi rgyal mo chen mo 'di rgyal mtshan gyi rtse mo la btags te rim gro cher mchod pa chen po byas nas/ grong khyer thams cad kyi sgo 'am/ gtsug lag khang ngam/ grong ngam/ grong khyer ram/ ljongs sam/ grong rdal lam/ dur khrod dam/ ri 'am/ dgon pa'i gnas su gzugs so// gzhan gyis mi thub ma phyir zlog ma chen mo rig sngags kyi rgyal mo chen mo 'di rim gro cher byas te/ btsugs pa tsam gyis g.yul zhi bar byas par 'gyur ro// yams kyi nad dang / gnod pa dang / 'go ba'i nad dang / 'khrug pa thams cad dang / pha rol gyi dmag tshogs rnams rab tu zhi bar 'gyur ro// klu'i rgyal po mtha' yas dang / klu'i rgyal po dung skyong dang / klu'i rgyal po nag po chen po dang / klu'i rgyal po dga' bo dang / nye dga' bo dang / gzhan yang klu'i rgyal po thams cad kyis kyang dus dus su char 'bebs so// dus dus su glog 'byin to// dus dus su 'brug sgrogs so// nad dang gnod pa thams cad nye bar zhi bar 'gyur ro// o~M hU~M Sh+ToM ban+b+ha ban+b+ha sarba duSh+TA na rak+Sha ma ma sa pa ri bA ra s+ya sarba satwAMsh+tsa swA hA/ o~M hU~M Sh+ToM ban+d+ha ban+d+ha sarba duSh+TAn rak+Sha rak+Sha ma ma sa pa ri bA ra s+ya sarba sa twAMsh+tsa badzra pA Ni hU~M phaT swA hA/ o~M sarba ta thA ga toSh+Ni Sha a ba lo ki te mUr+d+ha ni te dzo rA shi/ o~M dz+wa la dz+wa la/ khA da khA da/ d+ha ka d+ha ka / da ra da ra/ bi da ra bi da ra/ ts+tshin+da ts+tshin+da/ b+hin+da b+hin+da/ hU~M hU~M phaT phaT ra k+Sha ra k+Sha ma ma sa pa ri bA ra s+ya sarba satwAMsh+tsa swA hA/ o~M sarba ta thA ga toSh+NI Sha si tA ta pa tre hU~M phaT swA hA/ hU~M hU~M rak+Sha rak+Sha ma ma sa pa ri bA ra s+ya sarba sa twAMsh+tsa hU~M phaT swA hA/ tad+ya thA/ oM a na le a na le/ a tsa le a tsa le/ kha sa me kha sa me/ bI re bI re/ bai ra bai ra/ sau sau // sarba bud+d+ha a d+hiSh+ThA na a d+hiSh+Thi te sarba ta thA ga to Sh+NI Sha si tA ta pa tre sarba duSh+Ta tsit+tAn hU~M phaT swA hA/ sangs rgyas kyi rnal 'byor gyis shig pa thams cad la lan gsum bzlas par bya'o// bcom ldan 'das kyis de skad ces bka' stsal nas/ sangs rgyas dang byang chub sems dpa' thams cad dang / lha dang / mi dang / lha ma yin dang / nam mkha' lding dang / mi 'am ci dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do// // 'phags pa de bzhin gshegs pa thams cad kyi gtsug tor nas byung ba gdugs dkar po can zhes bya ba gzhan gyis mi thub ma phyir zlog pa rig sngags kyi rgyal mo chen mo rdzogs so// 