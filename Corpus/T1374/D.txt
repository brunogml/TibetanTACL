'jam dpal gzhon nur gyur pa la phyag 'tshal lo// mtshan yang dag par brjod pa'i khrus kyi cho ga ni dang por bum pa b+h+rUM las ye shes kyi gzhal yas khang du bsams la/ de'i nang du baM las 'o ma can gyi rgya mtsho bsams te/ de'i steng du hrIHlas pad+ma dkar po 'dab ma dang bcas par bsams la/ de'i steng du mu~M bsam/ de 'od du zhu bar gyur pa las ut+pa la dkar po cig bsam/ de zhu ba las 'jam dpal gzhon nur gyur pa sku mdog ston ka'i zla ba ltar dkar ba/ g.yas na ut+pal sngon po ral gris mtshan pa/ g.yon na ut+pal sngon po po tis mtshan pa bsgom/ de'i snying gar zla ba la muM bsam/ de'i 'od zer gyis de dang 'dra ba spyan drangs la bstim/ sngags 'di brjod pas ye shes kyi chur zhu bar bsam/ oM sarba d+harmA a b+hA ba swa b+hA ba bi shud+d+ha badzra tsak+Shu a A aM aH/ zhes brjod pas ye shes kyi chus khrus byas pas rang gi sgo gsum dag par bya'o// 'dud kyis bstod do// 'phags pa 'jam dpal gyi mtshan yang dag par brjod pa'i khrus kyi cho ga / slob dpon 'jam dpal bshes gnyen gyis mdzad pa rdzogs so// 