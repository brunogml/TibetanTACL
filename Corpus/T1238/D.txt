@##// rgya gar skad du/ so ma sUR+ya ban+d+ha no pA ya na ma/ bod skad du/ nyi zla bcing pa'i thabs zhes bya ba/ yum don grub ma la phyag 'tshal lo// dge 'dun rnams kyi yon tan brjod mi shes pa yi// gaN+DI'i sgra brdungs skyon smras phyi rol dag tu bskrad// chu yi steng gshegs me tog len cing chu yi gting mi 'bying // ngo mtshar phul du byung ba'i pi rU pa zhes grags// tshong 'dus srang du 'khyam zhing zas kyi lhag ma za// yud tsam khros pas gang+gA'i chu rgyun gyen la bzlog// chu yi steng gshegs me tog len cing chu yi gting mi 'bying // yon tan phul du byung ba'i bi rU pa zhes grags// chang tshong dag la khro bar mi byed nyi ma ni// khyod kyi khang par gta' mar bzhag ces smras te 'dug// chu yi steng gshegs me tog len cing chu yi gting mi 'bying // ngo mtshar phul du byung pa'i biR+Wa pa zhes grags// mu stegs rten la spyan zur gcig pas ling+ga gas// de mthong khyab mjug lha yi rten de an+d+ha 'dar// nyi ma gta' mar bcug nas chang 'thung bi rU pa// 'jig rten rnams ni phyugs 'dra bi rU pa zhes brjod// lhan cig skyes pa'i sems nyid phra zhing dri ma med// chu yi steng gshegs me tog len cing chu yi gting mi 'bying // ngo mtshar phul du byung ba'i bi rU pa zhes grags// nyi zla bcing ba'i thabs zhes bya ba slob dpon po rU pa nas brgyud pa ka ma ris mdzad pa rdzogs so// 