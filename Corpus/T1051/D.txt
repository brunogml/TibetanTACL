@##// rgya gar skad du/ ba liM ta a laM kA ra/ bod skad du/ gtor ma'i rgyan bcom ldan 'das rdo rje bsnams la phyag 'tshal lo// kun gyi grogs 'grol las kyi mchog// bkra shis bar chod sel mdzad pa// gtor ma'i las ni bdag gis bshad// phyi ngag gtor ma rgya chen 'di// rgyas par gtong ma chen po bstan// bsdus pa la sogs man ngag 'di// sgrub pa po yi don du bsdus// thams cas ldan pa'i gtor ma la// hUM gi 'od zer 'phros par yis// raM gyis bsregs te yaM gis bus// khaM gis bkrus te dag pa las// stod pa'i dang las yaM las rlung // ma dang brten pa'i dngos po dang // a las bde skyod nang du ni// baM las bdud rtsi'i chu rgyun 'byung // de dbus thabs dang shes rab 'bar// gtor ma'i rdzas ni yig 'thub bcu// sku gsung thugs kyis bon dang // rdo rje zla ba'i dkyil 'khor bcas// thabs dang shes rab yi ges mtshan// hUM gi 'od kyis rlung sngon bskyed// 'bar dang khol bas yab yum bzhi// sku gsung thugs kyis bsdus shing sbyangs// spros pas ye shes bdud rtsi 'bebs// oM a ra l+li hoH/ dzaH hUM bam hoH/ bde gshegs bdud rtsi spyan drangs nas// oM AH hUM swA hA/ zhes pa'i sngags lan bdun gyis brlab// gdan gsum ldan pa'i rin chen mdzes// hUM las 'od zer dzaH 'phros nas// rigs drug bkug ste 'od du zhu// yig 'bru lnga las rigs lnga yi// bde gshegs klu gnyan mkha' 'gro rnams// bskyed cing ma lus dbang bskur nas// bla ma mi bskyod gzugs 'dzin rnams// bde 'tsham rim par bzhugs pa rnams// de la phyag 'tshal mchod byas na// rang gi rtsa ba'i sngags la ni// gsum dang bdun dang nyi shu gcig // i daM ba liM kha kha khA hi khA hi zhes pa'i sngags la btags la dbul lo// ma ma sarba sha tUM a mu ka ma hi man tsi me te sa ma ba bu gaM ru b+hi ra pri yaM b+ha k+Sha ba liM i daM gr-i h+Na kha kha khA hi rak+ta bi pa ti/ a ti kra swa ma ye swA hA/ gsang ba'i sngags des kyang mgron ma lus pa la dbul bar bya'o// oM a kA ro mu khaM sarba d+ha rma NAM/ Ad+ya nut+pa n+na twAta/ oM AHhUM phaT swA hA/ rigs drug ma lus kun la byin// de nas bstod pa dang / bshags pa dang / phrin las bcol zhing smon lam gdab// spyi yi gtor ma rgya che yang // sman lnga 'bru lnga rin chen lnga// 'bras snum khur ba la sogs la// thams cad ma spyad snod du blugs// sngags dang phyag rgyas byin gyis brlab// paM las pad+ma dkar po ste// sngags dang phyag rgya ting 'dzin gyis// phyogs skyong rigs drug 'khor dang bcas// spyan drangs gdan la bzhugs su gsol// oM in+d+rA ya hUM dzaH/ ag+na ye hUM dzaH/ ya ma ye hUM dzaH/ nai r+r-i ta ye hUM dzaH/ ba ru nA ya hUM dzaH/ bA ya be hUM dzaH/ ku be+e rA ya hUM dzaH/ I sha nA ya hUM dzaH/ he ta a d+h+yi pa ta ye hUM dzaH/ sUR+Ya tsan+dA ya hUM dzaH/ spyan drangs ba luM yongs su dbul// bstod dang dngos grub blang ba dang // tha ma tshigs bcad bsdos byas nas// smon lam rdzogs par gdab par bya'o// gtor ma'i man ngag gzhung don 'di// sgrub pa po yi don du bris// tshig dang don gyi nges pa rnams// rigs lnga bde bar gshegs pa dang // mkha' 'gro rnams la bzod par gsol// sngon byang med dang go rims bral// 'di ni bar chod sbyor ba ste// de nas/ bar chod sbyor ba yongs spangs nas// dngos grub klu mo mkha' 'gros 'byung // bdag gis 'di brtsams bsod nams kyis// rags dang phra ba'i rtog pa kun spangs nas// sems can ma lus thams cad kun// gsang chen lam la rab gnas nas// gos sngon dngos grub thob par shog // gtor ma'i rgyan gyi man ngag dge slong klu'i byang chub kyis mdzad pa rdzogs so// 