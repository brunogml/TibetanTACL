@##// rgya gar skad du/ badzra bi dA ra Na na ma d+hA ra Ni rat+na d+h+yu ti maN+Dal bi d+hi nA ma/ bod skad du/ rdo rje rnam par 'joms ba zhes bya ba'i gzungs kyi dkyil 'khor gyi cho ga rin chen snang ba zhes bya ba/ bcom ldan 'das 'jam pa'i rdo rje la phyag 'tshal lo// ma rig log par lta ba 'joms mdzad pa'i// ye shes thugs rje nyi ma lta bu yis// mi shes sgrib pa ma lus sel mdzad pa'i// rdo rje rnam par 'joms la phyag 'tshal nas// gti mug dra ba bsal ba dang // 'dod chags dri ma bkru ba dang // zhe sdang zhi bar bya ba'i phyir// rgyud la brten nas 'di bshad do// byams dang snying rjer ldan pa yis// theg chen don la rab tu zhugs// sngon du bsnyen pa rab rdzogs shing // brtul zhugs can gyis rab tu brtsam// dad dang ldan zhing snying brtser bcas// ri bo nags tshal yid 'ong ba'i// dben pa'i gnas su yongs su 'dug ste// sngon du bsnyen pa bya ba ni// rtsa ba'i dkyil 'khor bdun bsams te// rang nyid gtum po'i skur gsal bas// rtsa ba'i sngags ni brjod par bya// oM na mo rat+na tra yA ya/ na ma sh+tsaN+Da badzra pA Na ye/ ma hA yak+Sha se nA pa ta ye hUM hUM/ phyogs skyong dag la gtor ma dag // rdo rje glu dang bcas pas dbul// sdig pa che dang bcas pa'i ma rungs pa// sa bdag dag la bka' bsgo bskrad byas nas// gzung ba sbyang zhing maN+Dal legs byas te// sa yi lha mo dag la rab tu mchod// gser dngul la sogs bum par ni// bkra shis brgyad dang snying po sogs// gzhan rnams dri zhim chus dgang ba'o// phyogs bzhi dkar dang mthing dang dmar// ljang gu gtsang gos gdu bu'o// cod pan phur bu bcu rnams dang // gtor ma mchod rdzas bkra shis rdzas// yo byad rdzas rnams tshogs pa dang // thig dang tshon gyi las byas te// brtan pa'i sngags kyis thig byin brlabs// thig gi bya ba rdzogs pa yis// bsrung ba'i sngags tshon byin gyis brlab// 'dab bzhi 'khor lo bcur 'dug pa'i// sgo bzhi rta babs bcas pa bri// bum pa pad+ma dag la dgod// phur pa 'khor lo rtsibs bcu la'o// lha snam dag la gtor ma ste// 'dod yon bkra shis rdzas dag dgod// gru chad mchod pa rdzogs par bshams// de ltar rdzas rnams dgod par bya// rgyan rnams kun gyis legs bgos te// ku sha'i steng 'dug shar du blta// mchod cing sdig bshags sogs byas nas// tshad med bzhi ldan sems bskyed do// oM d+harmad+hA tu sarba d+harma aHhUM gi sa bon las byung ba'i// gur dang dra ba'i rnam par bsgom// chos 'byung dkar po'i nang du b+hUM// rin chen khang par mdzes par bskyed// dbus su pad steng bum pa'i nang // zla steng hUM byung rdo rje'i sku// mdog dkar rdo rje dril bu can// thugs kar zla steng rdo rje hUM// shar du pang steng bum pa'i nang // zla steng d+hIH'byung sangs rgyas spyan// mdog dkar bum pa rdo rjes mtshan// thugs kar zla steng d+hIHyig bsam// lho ru pad steng bum pa'i nang // trAM byung zla steng mA ma kI// mdog mthing bum pa rin chen nang // thugs kar zla steng sna tshogs trAM// nub tu pad steng bum pa'i nang // zla steng raM byung gos dkar mo// mdog dkar bum pa pad+mas mtshan// thugs kar zla steng raM yig bsam// byang du pad steng bum pa'i nang // zla steng tAM byung sgrol ma'i sku// mdog ljang bum pa sna tshogs mtshan// thugs kar zla steng tA bsam mo// rdo rje skyil krung gtso bo ste// rgyan rnams kyis ni rab brgyan te// mchod dang mchod pa'i tshul gyis ni// yum rnams rnam par bzhengs pa'o// 'khor lo dag la nyi ma bcu// hUM gi sa bon las byung ba'i// rnam rgyal dkar po rdo rje bsnams// gshin rje dmar nag be+e con te// rta mgrin dmar po pad+mas mtshan// bdud rtsi 'khyil pa ljang gu'o// dbyug pa sngon po sngon po ste// don yod zhags pa mthing ga'o// khro gnyer can ni dmar nag ste// rdo rje 'khor lo ljang gu'o// steng phyogs mthing ga chen po ste// 'og ni nam mkha'i mdog can no// phyag na phur bu so so ste// stag dang sbrul dang me dpung nang // de ltar dkyil 'khor rab rdzogs nas// ye shes spyan drangs mchod nas bstim// sku gsung thugs byin brlab pa ni// oM AHhUM/ de nas dbang bskur zhing bsgom mo// de'i rtsi ba'i sngags ni/ oM sar+b+ba bi d+yA badzra badzra hUM hUM/ gtso bo'i sngags so// s+phoT badzra badzra/ ka Ta badzra badzra/ ma Ta badzra badzra/ ma tha badzra badzra/ hUM d+hIHtrAM rAM tAM zhes bya ba'o// lan dang lan gyi tshul du mchod// de nas las kyi sgrub pa ni// oM na mo rat+na tra yA ya/ na mash+tsaN+Da badzra pA Na ye/ ma hA yak+Sha se nA pa ta ye/ tad+ya thA/ oM tra Ta tra Ta/ tro Ta ya tro Ta ya/ s+phu Ta s+phuT/ s+pho Ta ya s+pho Ta ya/ g+hUr+N+Na g+hur+N+Na g+hur+N+Na pa ya g+hur+N+Na pa ya/ sarba satwA ni/ bo d+ha bo d+ha/ saM bo d+ha yi/ saM bo d+ha ya/ b+h+ra ma b+ha ma/ saM b+ha ma ya/ saM b+h+ra ma ya/ sarba bud+d+ha ni/ ku Ta ku Ta/ saM ku Ta ya saM ku Ta ya/ sarba sha tUM/ g+ha Ta g+ha Ta/ saM g+ha Ta ya saM g+ha Ta ya/ aT+Ta ha sa nI la badzra su badzra ya swA hA/ hUM d+hIHtrAM rAM tAM hUM phaT swA hA/ spro dang bsdu bas gtso bo zhu// gtso bos 'khor dang de bzhin no// gtso bo'i bdud rtsi chu nang nas// rnam shes shar du nyi steng hUM// bdag nyid gtum por bsam byas nas// sku gsung skye mched byin brlab bya// ma tis+thir badzra hUM// su tis+thi ra badzra oM// pra tis+thi ra badzra AHgung mo thal sbyar rdo rje ste// ser mo bsnol ba 'khor lo'o// mdzub mo rtse sbyar pad+ma yis// lan gsum bcings nas gsang sngags gsum// zla steng rdo rje 'khor lo ste// pad+ma sku gsung thugs la'o// skye mched zla steng rdo rje ni// so so dag la bsam par bya'o// ma hA badzra/ a pra ti ha ta badzra/ a mo g+ha badzra/ e hi badzra/ shI g+haM badzrA ya swA hA/ de nas phyogs skyong bcu rnams dgug // khro bo bcu yi phur bus gdab// he phu lu ni ru phu lu gr-ih+Na ku lu mi li tsu lu ku ru ku lu badzra kI li kI lA ya swA hA/ ka Ta ka Ta/ ma Ta ma Ta/ ra Ta ra Ta/ mo Ta na pra mo Ta na ye kI li kI lA ya swA hA/ tsa ra ni tsa ra/ ha ra ha ra/ sa ra sa ra/ mA ra ya kI li kI lA ya swA hA/ ha na ha na/ tsu ru tsu ru ma hA kro d+ha tsaN+Da kI li kI lA ya swA hA/ ts+tshin+da ts+tshin+da/ b+hin+da b+hin+da/ ma hA kI li kI lA ya swA hA/ ban+d+ha ban+d+ha krod+ha krod+ha kI li kI lA ya swA hA/ ha ra ha ra badzra d+ha rA ya swA hA/ pra ha ra pra ha ra badzra pra b+hany+dza nA ya swA hA/ trA sa ya trA sa ya badzra kI li kI lA ya swA hA/ brgya'am nyi shu rtsa gcig gis// go rims bzhin du phyogs rnams bcing // slob dpon chos gos yongs gyon nas// rdo rje dril bu rab thogs nas// gzhan dag mchod rdzas thogs byas te// kha zas dri zhim sman dang ni// bkra shis rdzas thogs slob ma dag // bskor zhing glu 'di blang bar bya'o// na maHsa man+ta badzrA NAM/ sarba ba le A brta ya/ ma hA ba le ka ta be/ ta ta le/ a tsa le/ maN+Da la mA ye a ti badzra/ ma hA ba le be+e ga ra Na ra Na a dzi te dz+wa la dz+wa la/ ti Ti ti Ti ping+ga le/ da ha da ha/ te dzo ba ti/ ti li ti li/ ban+d+ha ban+d+ha ma hA ba le/ badzra kro d+ha dz+wa lA ya swA hA/ zhes pas blang zhing bskor bar bya'o// grub pa chud mi za bar bya// bkra shis ston mo bza' bar bya// slob ma'i 'dod pa sgrub pa'i phyir// gtsang gos ser po rgyan btags nas// ku sha'i steng du legs 'dug ste// 'khor lo'i steng du gzhag par bya// gang dag yid dge sems dang ba'i// sdig bshags sems bskyed sdom pa sbyin// spyi bor gtso bo mgrin par bdag // thugs kar yum ni bsam par bya// sangs rgyas bstims nas khrus gsol bya// bdag nyid khro bo'i thugs ka nas// lha mo'i glu dang bcas pas bkru// spyi bor bdag po bsam par bya// brtan par bya phyir sngags 'di bzlas// oM ma tis+thi ra badzra/ su tis+thi ra badzra/ pra tis+thir badzra/ badzra kA ya A brta ya swA hA/ mchod pa dag gis yang dag mchod// deng nas bzung ste lha yi sku// rtag tu bral bar mi bya'o// lus kyi las dag bya ba ni// mi dge bcu dag mi bya'o// de ltar rdzogs nas gtor ma gang // sbyang spel sbyar ba byas nas ni// dkyil 'khor lha dang mgron rnams mchod// oM na maHsa man+ta badzrA NAM/ sarba ba le A brta ya/ ma hA ba le/ ka ta be/ ta ta le/ a tsa le/ maN+Da la mA ye/ sgrub pa'i dkyil 'khor mchod pa'o// a ti badzra ma hA ba le be ga ra Na ra Na a dzi te dz+wa la dz+wa la/ ti Ti ti Ti ping+ga le/ da ha da ha te dzo ba ti/ ti li ti li/ ban+d+ha ban+d+ha/ ma hA ba le/ badzra kro d+ha dz+wa la ye swA hA/ bar du gcod pa sel ba'i khro bo bcu mchod pa'o// ha ra ha ra badzrA d+ha rA ya swA hA/ phyogs skyong mchod pa'o// pra ha ra pra ha ra badzra pra b+hany+dza nA ya swA hA/ oM a kA ro mu khaM zhes bya bas 'byung po thams cad pa'i mchod pa'o// de ltar mchod nas bstod pa ni/ bde gshegs dri med khro bo'i sku// skyon gyis ma gos sku mdog dkar// rdo rje dril bu mi g.yo brten// rnam par 'joms la phyag 'tshal bstod// dus gsum sangs rgyas bskyed pa'i yum// skyon gyis ma gos sku mdog dkar// sems can bde la sbyar mdzad pa'i// spel ba'i rdo rje ma la bstod// yon tan thams cad bskyed pa'i yum// mi 'gyur rin chen bai dUr mdog // sems can kun gyi skyabs mdzad pa'i// sku yi rdo rje ma la bstod// dri ma med cing 'od gsal ba'i// 'dod chags dri ma spangs pa'i yum// sems can rnams la spro ba mdzad// blo ldan rnams la phyag 'tshal bstod// bya ba thams cad yongs su bsgrub// shes rab sgrol ma yum gyi mchog // ljang gu'i mdog can 'gying bag can// don dang ldan la phyag 'tshal bstod// khro bo chen po brjid pa'i sku// zhe sdang rnam dag bdag nyid can// dri za 'dul mdzad rdo rje bsnams// rnam par rgyal la phyag 'tshal bstod// khro bo chen po brjid pa'i sku// nga rgyal rnam dag bdag nyid can// gshin rje 'joms byed be+e con bsnams// gshin rje gshed la phyag 'tshal bstod// khro bo chen po brjid pa'i sku// 'dod chags rnam dag bdag nyid can// chu lha 'dul mdzad pad+ma bsnams// rta mchog dpal la phyag 'tshal bstod// khro bo chen po brjid pa'i sku// phrag dog rnam dag bdag nyid can// gnod sbyin 'dul mdzad 'khor lo 'dzin// gnod sbyin 'dul la phyag 'tshal bstod// me dpung 'bar ba brjid pa'i sku// sngon po'i mdog can dbyug pa sngo// me lha gdug pa 'dul mdzad pa'i// dbyug sngon can la phyag 'tshal bstod// me dpung 'bar ba brjid pa'i sku// don yod zhags pa mthing ga'i mdog // rlung lha gdug pa 'dul mdzad pa'i// don yod zhags la phyag 'tshal bstod// me dpung 'bar ba brjid pa'i sku// khro gnyer can ni dmar nag ste// srin po'i gdug pa 'dul mdzad pa'i// khro gnyer can la phyag 'tshal bstod// me dpung 'bar ba brjid pa'i sku// rdo rje 'khor lo ljang gu'i mdog // 'byung po'i dregs pa 'joms mdzad pa'i// rdo rje 'khor lo phyag 'tshal bstod// rdo rje hUM sgra sgrogs pa che// steng phyogs dregs pa 'joms mdzad pa'i// mthing ga'i mdog can rab 'jigs pa// hUM sgra sgrogs la phyag 'tshal bstod// stobs chen rab tu gnon mdzad pa'i// 'og gi bgegs chen gnon pa'i bdag // nam mkha'i mdog can 'jigs pa'i sku// stobs chen gnon la phyag 'tshal bstod// de ltar bstod nas gshegs su gsol// rdo rje rnam par 'joms pa'i sku'i dkyil 'khor bstan pa ste dang po las kyi rim pa'o// // thugs kyi dkyil 'khor bstan pa ni// bdag nyid lha yi skur bsgoms la// maN+Dal me tog bcas pa'i steng // gtso bo'i bum pa steng bzhag ste// yang snying nye ba'i snying po bzlas// snying po them nas bsgrub pa brtsam// dang po sa yi cho ga bya// maN+Dal mda' gang gru bzhi ste// pad+ma 'dab bzhi 'khor lo bcu// so sor rigs dang mthun par bri// gser dngul la sogs bum par ni// nor bu yungs kar 'dur ba dang // shel dang pad+ma tsan+dan dang // gser dang rin chen chus dgang bya// dri zhim bkang ba'i bum pa bzhi// 'dab ma bzhi por gzhag par bya// 'khor lo'o steng du de bzhin te// mchod pa'i rdzas dang gtor ma bshams// de ltar rdzogs nas ku sha'i steng // rgyan dang bcas pas legs 'dug ste// mchod cing sdig bshags la sogs bya// oM sarba d+harma d+hA tu AHde nas stong pa'i ting 'dzin las// yi ge hUM du rab bsams te// rdo rje'i khang pa rab tu bskyed// b+hUM las rin chen khang par ni// dag cing gsal ba rgyan dang bcas// paM las byung ba'i pad+ma'i gdan// steng du rin chen bum pa ni// zla steng rdo rje mtshan pa'o// sarba bid+yA badzra badzra/ ka Ta badzra badzra/ ma Ta badzra badzra/ ma tha badzra badzra hUM/ yang snying zla steng hUM la ste/ snying po zla steng rdo rje la'o// ha ra ha ra badzra/ ma Ta ma Ta badzra/ d+hu na d+hu na badzra/ da ha da ha badzra/ pa tsa pa tsa badzra/ d+ha ra d+ha ra badzra/ d+ha rA ya d+ha rA ya badzra/ dA ru Na dA ru Na badzra/ ts+tshin+da ts+tshin+da badzra/ b+hin+da b+hin+da badzra hUM hUM/ gtso bo'i bum pa de bzhin du// phyogs bzhi'i bum pa'i rdo rje la// yang snying bzhi po go rims bzhin// de bzhin khro bo'i bum pa la// nyi ma khro bo'i rdo rje la// snying po'i sngags kyis so so ste// go rims bzhin du bsgom par bya'o// de ltar rdzogs nas sangs rgyas bstim// bdag nyid shar du gnas pa yis// mchod dang mchod pa'i tshul du bzlas// oM na mo rat+na tra yA ya/ na maHtsaN+Da badzra pA Na ye/ ma hA yak+Sha se nA pa ta ye/ oM sarba bid+yA badzra badzra/ s+pho Ta badzra badzra/ ka Ta badzra badzra/ ma Ta badzra badzra/ ma tha badzra badzra/ aT+Ta ha sa nI la badzra su badzrA ya swA hA/ snying po ni/ na mo rat+na tra yA ya/ na ma sh+tsaN+Da badzra bA Na ye/ ma hA yak+Sha se nA pa ta ye/ ha ra ha ra badzra/ ma Ta ma Ta badzra/ d+hu na d+hu na badzra/ da ha da ha badzra/ pa tsa pa tsa badzra/ d+he rA ya d+ha rA badzra/ d+ha rA ya d+ha rA ya badzra/ dA ru Na dA ru Na badzra/ ts+tshin+da ts+tshin+da badzra/ b+hin+da b+hin+da badzra a mr-i te hUM hUM phaT/ de ni gtso bo'i bzlas pa ste// yang snying mchod pa'i bum pa la'o// snying pos bar chad sel ba'i phyir// phyogs skyong bcu po bsdu par bya'o// de ltar byas na bdag nyid dang // slob mas bsgo ba bkra shis rdzas// mchod rdzas thogs nas bskor ba dang // bstod pa'i sngags ni brjod pa dang // de nas bkra shis ston mo bya// bdag gis da ni khrus bya ste// lha mo dpag med sprul nas ni// slob ma dag la khrus gsol phyir// gsang sngags bstod pas khrus gsol bya'o// na maHsa man+ta badzrA NAM/ sarba ba le A brta ya/ ma hA ba le ka ta be ta ta le/ a tsa le/ maN+Da la mA ye/ a ti badzra/ ma hA ba le/ be ga ra Na ra Na a dzi ti dz+wa la dz+wa la/ ti Ti ti Ti ping+ga le/ da ha da ha/ te dzo ba ti/ ti li ti li/ ban+d+ha ban+d+ha ma hA ba le badzra kro d+ha dz+wa lA ya swA hA/ ma ti s+thi ra badzra/ su ti s+thi ra badzra/ pra ti s+thi ra badzra/ ma hA badzra/ a pra ti ha ta badzra/ a mo g+ha badzra/ e hi badzra/ shI g+h+raM badzrA ya swA hA/ d+har d+har/ d+hi ri d+hi ri/ d+hu ru d+hu ru/ sarba badzra ku laM A brta ye swA hA/ zhes khrus byas nas/ gtor ma phul te gshegs su gsol// rdo rje rnam par 'joms pa'i thugs kyi dkyil 'khor bstan pa'o// // gsung gi dkyil 'khor bstan pa ni// bdag nyid khro bo'i skur bsgoms nas// maN+Dal steng du gtso bo'i bum// sa bon la brten bsnyen pa bya// dang po sa yi cho ga bya// maN+Dal shin tu legs byas te// pad+ma 'dab bzhi bri bar bya'o// de de ltar dkyil 'khor rdzogs nas ni// rin chen rgyu las byas pa yi// bum pa lnga po pad steng dgram// las kyi bum pa shar du ste// gtso bo'i snying po rdzas kyis dgang // gzhan dag dri zhim chus dgang ngo // mchod dang gtor ma zhal zas bsham// ku sha'i steng du legs 'dug ste// byang chub mchog tu sems bskyed do// de nas stong pa'i ting 'dzin las// bdag nyid khro bo'i skur bskyed nas// spyan drangs byin rlabs rdzogs pa yis// mdun du maN+Dal rin chen gnas// pad+ma 'dab bzhir bcas pa yi// steng du bum pa lnga bskyed nas// nang du zla steng sa bon ni// hUM d+hIHtrAM rAM taM ngo / na mash+tsaN+Da badzra krod+hA ya hUM/ hu lu hu lu/ tiSh+Tha tiSh+Tha/ ban+d+ha ban+d+ha/ ha na ha na/ a mr-i te hUM phaT/ bum pa bzhi la so so ste// de ltar bskyed nas sangs rgyas bstim// bsgrub pa'i rig sngags 'di bzlas so// na mash+tsaN+Da badzra kro d+hA ya/ hu lu hu lu/ tiSh+Tha tiSh+Tha/ ban+d+ha ban+d+ha/ ha na ha na/ a mr-i te hUM phaT/ mchod dang mchod pa'i tshul gyis ni// bdud rtsi chu yi rang bzhin bsam// las kyi bum pa byin gyis brlabs// bum nang zla steng bdud rtsi 'khyil// sngon po brang du bsnol ba'i phyag // shin tu 'jigs pa bskyed par bya// oM na maHtsaN+Da badzra kro d+ha ya/ hu lu hu lu/ tiSh+Tha tiSh+Tha/ ban+d+ha ban+d+ha/ ha na ha na/ a mr-i ta kuN+Da li hUM phaT/ ces pas bgegs bskrad bskor bar bya// bkra shis gsol nas khrus bya'o// gtor ma'i cho ga rdzogs pa yis// dam tshig bsdus nas gshegs su gsol// rig pa'i las dag gtang ba'i phyir// gang dag yid dge sems dang pas// dkyil 'khor la ni 'jug pa'i phyir// lus ni byin gyis brlab par bya'o// ma ti s+thi ra badzra/ su ti s+thi sa badzra/ oM AHhUM/ ma hA badzra/ a pra ti ha ra badzra/ a mo g+ha badzra/ e hi badzra/ shI g+h+raM badzra/ hUM hUM hUM hUM hUM/ rdo rje 'khor lo pad+ma'i steng // 'dug ste phreng ba dor bar bya'o// d+ha ra d+ha ra// d+hi ri/ d+hu ru d+hu ru/ hUM pU dza ho zhes bya bas dor bar bya'o// de nas rdo rje phyag byed du bcug la/ rdo rje'i glu dang bcas pas bskor bar bya ste/ gong du yang de bzhin no// bla ma rdo rje 'dzin pa kye// gtso bo 'khor bcas dgongs su gsol// mi shes mun gyis bsgribs pa la// dkyil 'khor dam pa bstan du gsol// lam chen 'di ni bstan par bya// khyod ni lam nyid sgrub par gyis// lam mchog sgrub par rab tu dka'// nyes pa dag gis ma gos par// 'bras bu myur du 'byin par byed// dam tshig 'das na dmyal bar ltung // na mo rat+na tra yA ya/ na maHtsaN+Da badzra kro d+ha ya na ra kan hUM/ mi shes mun gyis bsgribs pa la// dkyil 'khor 'di ni bstan par bya// maN+Dal la phaT/ bkra shis rdzas kyis mchod par bya// de nas lha mos khrus gsol nas// 'khor lo'i steng du bzhag nas ni// slob ma lha yi skur bskyed la// mchod pa dag gis yang dag mchod// dus gsum gshegs pa'i sku yi mchog // sku dang yongs su rgyas pa'i sku// sku mchog 'di ni khyod kyis zung // lus kyi mi dge spang bar bya'o// sarba ta thA ga ta su ti s+thir badzra oM// de nas mchod pa dbul bar bya'o// dus gsum gshegs pa thugs kyi mchog // thugs dang phrin las ldan pa'i thugs// ye shes 'di ni khyod kyis zung // yid kyi las dag mi bya'o// oM sarba ta thA ga ta ti s+thi ra badzra hUM/ mi 'bral gzungs kyi bdag nyid che// mu tig rin chen phreng ba 'di// sku dang ye shes mi 'bral ba'i// ngag gi nyes spong phreng ba gzung // oM sar+b+ba ta thA ga ta pra ti s+thi ra badzra AH de nas bkra shis brgyad dang rgyal mtshan dang / gdugs kyis kyang dbang bskur bar bya'o// de'i rjes la/ tshigs su bcad pa 'di lan gsum brjod par bya'o// yon tan rgyas pa sku mdog gser dang mtshungs// shes rab rtags su pu sti ral gri bsnams// 'phags pa 'jam dpal bkra shis gang yin pa// bkra shis dam pa des kyang deng 'dir bde legs shog // thugs rje'i rtags su sku mdog zla ba'i 'od// ma chags skyon gyis ma gos phyag na pad+ma bsnams// 'phags pa spyan ras gzigs kyi bkra shis gang yin pa// bkra shis dam pa des kyang deng 'dir bde legs shog // chos nyid mi 'gyur rtags su sku mdog mthing nag ste// thabs dang shes rab dbyer med rtags su rdo rje 'dzin// dpal ldan phyag na rdo rje'i bkra shis gang yin pa// bkra shis dam pa des kyang deng 'dir bde legs shog // de nas gtor ma btang nas ye shes sems dpa'i mdun du yi ge brgya pa brjod de gshegs su gsol/ dad pas bla ma bzang btsal des// dam pa'i drin gyis yang dag thob// dge ba gang gis ye shes 'di// 'dir bzhugs rnams kyis thob par shog // rdo rje rnam par 'joms pa'i dkyil 'khor gyi cho ga rin chen snang ba zhes bya ba slob dpon chen po sa wa ri pas mdzad pa rdzogs so// // bal po'i bla ma de ba pur+Na ma ti dang / lo tsA ba dge slong chos kyi bzang pos bsgyur ba'o// 