@#// thugs rje chen po rgyun gyi phreng ba can la phyag 'tshal lo// snying rje chen po can gyi rnal 'byor pas/ yi dags la sogs pa phongs pa rnams la chu'i sbyin pa sbyin pa la brtson par bya ste/ rgyu gcig sngon du song ba yis// 'phags pa nyid ni dran byas la// mgrin pa lag pa 'khor lor bcas// rdzogs pa'i sbyor bas rdzogs par byas// phyag g.yas zla dbus ye shes can// a phreng gis bskor gsal ba yi// ming med rtse nas mi 'gyur bdun// 'bab pa bdud rtsi'i rgyun rab 'dzag // pad+mo rgyas btab rin chen snod// bsil zhim dngas pas bkang ba'i chu// pad+mo'i mtsho la char rgyun bzhin// ye shes bdud rtsir 'bab pas bsre// 'jungs pa'i mya ngan rgud pa yi// gzugs can ji snyed 'jig rten rgyu// de snyed phyag mthil 'od zer gyi// mdun bdar sa gzhi gang bar bya// oM AHhrIHma hA kA ru Ni ka pra sA da sarba pre ta pra t+yud ta sI g+h+raM dza dza dzaH// de rjes 'od zer skar mda' yi// sngags dang phyag rgya gsal ba yis// ma lus lce la 'bar ba yi// sbubs bsams yi ge bzhi brjod sbyin// oM AHhrIHhUM/ zas kyi bdud rtsis tshim byas nas// gnas gyur lha lus thob pa na// bde gshegs bka' yi tshig sbyin pas// dub pa'i sems kyang tshim par bya// mthar ni smon lam gyis smin pa'i gdul byar byas pa la lam bsten pa'i phyag rgyas bka' bsgo la ci bde bar dengs su gzhug go / chu sbyin gyi cho ga rdzogs so// 