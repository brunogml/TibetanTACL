@##// rgya gar skad du/ ba san+ti ti la ka do ha gI ti ka nA ma/ bod skad du/ dpyid kyi thig le do ha mdzod kyi glu zhes bya ba/ dpal he ru ka la phyag 'tshal lo// se b+hu sku gsum la sogs kyi// sos ka'i me tog mthong ba yi// gzhon nu bdag ni myos par 'gyur// he ru ka la chags pa yis// sos ka'i dang po dang po 'dir// khyod kyis bdag ni bsrung bar mdzod// gdung bas 'gum par ma mdzad cig // me tog aM b+ha ka ru Na// dri bsung ldan pas dgyes par 'gyur// sha ris pas ni brdungs pas brdungs// me mar khur nas tsaN+Da lI// ri mo bdag la 'bab bo zhes// ka na pa ni gshegs par re// so ga'i dang po dpyid dus la// khyod kyis bdag ni bsrung bar mdzod// gdung bas 'gum par ma mdzad cig // phyogs bcur bltas na bdag gis ni// khyod las gzhan ni mthong ba med// gdung ba'i mo yis bdag gis ni// bdag gi lus kyang bsam pa med// rnal 'byor ma brgyad las bzhi ni// bdag cag gsol ba btab pa yis// bcom ldan 'das ni bzhengs par mdzod// dpyid kyi thig le do ha mdzod kyi glu zhes bya ba slob dpon nag po nas brgyud pa slob dpon sar has mdzad pa rdzogs so// 