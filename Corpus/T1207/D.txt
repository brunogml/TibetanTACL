@##// rgya gar skad du/ shU n+ya tA kA ru Na dr-iSh+Thi nA ma/ bod skad du/ stong nyid snying rje'i lta ba zhes bya ba/ 'phags pa 'jam dpal gzhon nur gyur pa la phyag 'tshal lo// mi gtsang ba yi srid pa dang // 'jig rten pa yi spyod pa dang // rnam pas dpyad cing bltas bas na// dngos po stong pa nyid du snang // kye ma snying rje Da ma ru// sgra sgrogs pa ni ngo mtshar che// AR+ya de ba dmigs med pa'i// rgyal bo'i srid la ngoms pa med// gang du yid dang rlung dag dang // dbang po gnas pa yod min na// bdag ni gang du 'gro ba dang // gang du gnas pa ma shes so// kye ma snying rje Da ma ru// sgra sgrogs pa ni ngo mtshar che// AR+ya de ba dmigs med pa'i// rgyal po'i srid la ngoms pa med// zla ba las ni zla ba yi// 'od zer yongs su gsal bar 'byung // lhan cig skyes pa'i rang bzhin ni// de nyid du ni 'jug par 'gyur// kye ma snying rje Da ma ru// sgra sgrogs pa ni ngo mtshar che// AR+ya de ba dmigs med pa'i// rgyal po'i srid la ngoms pa med// AR+ya de ba thams cad spyang // spyang pas rang bzhin dmigs med 'gyur// kye ma snying rje Da ma ru// sgra sgrogs ba ni ngo mtshar che// AR+ya de ba dmigs med pa'i// rgyal po'i srid la ngoms pa med// stong nyid snying rje'i lta ba zhes bya ba slob dpon chen po AR+ya de ba nas brgyud pa slob dpon tsa ta bas mdzad pa rdzogs so// 