// khyod kyi lo tsA ba dge slong rab mchog dpal bzang pos bsgyur ba/ drang srong srin po ri rab sgyur ro/ gtor ma ni/ rang nyid lha'i rnal 'byor dang ldan pas/ snod gtsang mar sha khrag dang bral ba'i gtor ma legs par bshams la/ stong pa'i ngang las yi ge paM las byung ba'i rin po che pad+ma'i snod du/ gtor ma'i rdzas rnams yi ge a dkar po las lha rdzas kyi bdud rtsir gyur par bsams la/ oM AH hUM zhes brjod cing ji ltar 'dod par byin gyis brlab par bya'o// de nas rang gi snying ga'i sa bon gyi 'od zer gyis 'phags pa don yod zhags pa'i lha rnams mdun gyi nam mkha' la spyan drangs la/ phyag btsal zhing mchod pa sngon du 'gro bas/ lha rnams kyi stong pa'i rang bzhin las ni yi ge hUM las de nyid kyis mtshan pa'i rdo rje rtse gcig pa 'od zer gyi sbu gu dang ldan pas bdud rtsi'i gtor ma 'dren par bsam zhing // oM a mo g+ha pA sha hrIHi maM ba liM gr-ih+Na ma ma sarba pA paM shAn+tiM ku ru swA hA/ zhes lan lnga'i bar du brjod de/ se gol gyi sgra bya zhing gtor ma dbul par bya'o// de nas yang dag par mchod cing dril bu'i sgra dang ldan pas mtshan brgya rtsa brgyad kyis bstod de/ mngon par 'dod pa'i don du gsol ba gdab la/ yi ge brgya pa'i sngags brjod cing dge ba'i rtsa ba yongs su bsngo ste/ oM khyed kyis zhes bya ba la sogs pa'i tshigs su bcad pas gshegs su gsol bar bya'o// don yod zhags pa'i gtor ma'i cho ga / kha che'i paN+Di ta chen po shAkya shrI b+ha dras mdzad ba rdzogs so// // lo tsA ba dge slong rab mchog dpal bzang pos bsgyur ba'o// 