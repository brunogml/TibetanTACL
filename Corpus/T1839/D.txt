@##// dpal rdo rje rnam par 'joms pa la phyag 'tshal lo// sems can tshe zad pa bsring ba'i cho ga sgrub pa po dam tshig dang ldan pas dkyil 'khor snga ma ltar bzhengs la/ bum pa gcig la dpa' bo chen po'i phyag mtshan btab la der rdo rje mig gis bltas te bgegs bskrad la rang lha'i rnal 'byor du byas te/ khams gsum na gnas pa'i sems can a dkar por bsdus la de nyid las 'od 'phros pas lha mo dkar mo lag na tshe'i bum pa thogs pa grangs med pa spros la/ de la mchod pas mchod la 'chi ba'i ltas byung ba'i 'gro ba de la bstims pas mdangs nges par 'jug go// de lta bu byas na ni lo gcig tu tshe bsring bar nges so// tshe zad pa bsring ba'i cho ga rgyun gyi 'khor lo zhes bya ba/ slob dpon ye shes rdo rjes mdzad pa rdzogs so// 