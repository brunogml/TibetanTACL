@##// mi 'khrugs pa'i sgrubs thabs bzhugs// @##// mi 'khrugs pa la phyag 'tshal lo// mtshan nyid ldan pa'i bum pa la// brdeg dang bdug dang mtshan ma dgod// nang du bcud rnams blugs la yang // mgul ching kha rgyan la sogs bcas// maN+Dal me tog bcas pa'i steng // bzhag la mchod sogs rim bzhin bsham// bdag dang gnas sogs bsrung byas la// mchod pa bsangs shing byin gyis brlab// bdag nyid lhag pa'i lhar bsams nas// rang bzhin dag pa'i sngags brjod pas// bum pa sbyangs te baM las bskyed// rgya mtsho pad+ma zla stengs su// mi 'khrugs rgyal po spyan drangs la// bgegs bskrad rgyas btab mchod yon sogs// phul te dzaHhUM baM hoHsaM dgug // gdan la bzhugs gsol mchod bstod bya// 'phro 'du tshul gyis bzlas brjod bya// brgya stong la sogs ci nus par// byas te mchod bstod gtor ma gtang // de ltar thun dang sbyor ba yis// ji srid 'dod kyi bar du bya// khrus kyi dus su bum nang lha// mchod bstod byas te mkha' la bzhugs// de yis dbang bskur bsams la bkru// rang nyid lha yi sbyor ldan pas// rgyun gcod sngags la che ge mo// sarba pA baM zhes sogs pa'i// brjod cing bum pa'i chu rgyun gyis// bkru zhing de nas rma bya yi// sgro yis byab cing a pa na// zhes sogs brjod pas mi mthun phyogs// bsal bar bsams la slob ma de// mdun du gnas pas maN+Dal bya// bla ma la phul bla ma yis// srung skud srung 'khor gdags pa dang // ting 'dzin sngags dang phyag rgyas bsrung // lha la mchod bstod bzod par gsol// gtor ma byin la phrin las gzhol// smon lam btab la gshegs su gsol// a k+Sha ro yi sngags brjod cing // maN+Dal mchod pa me tog bsdu// 'di yis yid bzhin nor bu bzhin// mi mthun phyogs sel 'dod pa 'grub// slob dpon dpa' bo rdo rje mdzad pa'o// rdzogs so// 