thig gdab pa'i cho ga dka' ba spyod pa bzhugs/ @##// 'jam pa'i rdo rje la phyag 'tshal lo// dkyil 'khor gru bzhir byas pa la// zur thig phyogs thig mnyam par gdab// cha chen nyi shu'i tshad du bya// bdun pa'i thig ni gzhag par bya// de nas cha bran bgo ba ni// tshangs pa'i thig gi ngos gnyis kyi// cha chen dang po phyed du bgo / phyi yi cha chen de bzhin bgo / cha chen gnyis pa phyed du bya// nang gi cha phyed de bzhin bgo / cha chen lnga pa phyi nang gi / cha re gdab cing dbus gnyis gzhag // cha chen drug pa phyed du bya// de nas thig skor bya ba ni// cha chen bcu pa'i phyed las bskor// cha chen dgu dang cha chen brgyad// gnyis ka'i mtha' nas bskor bar bya// cha chen gsum las mtha' yi ni// cha chung gcig las bskor bar bya// de las gzhan pa phyi nang gi / bskor ba rgyud kyi gzhung gis so// sgo gnyis pa la sogs pa dang // rgyud gzhung gi ni rnam dbye yis// cha rnams dbri dang bsnan par bya// man ngag thob cing mkhas pa yis// dkyil 'khor phyi nang gang yin pa'i// thig ni sngar bzhin gdab par bya'o// thig gdab pa'i rim pa dka' ba spyod pa zhes bya ba slob dpon shud+d+hi pra b+has mdzad pa rdzogs so// 