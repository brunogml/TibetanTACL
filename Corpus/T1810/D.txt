@##// dpal rdo rje rnam par 'joms pa la phyag 'tshal lo// klu'i gdon las thar bar 'dod pas sngon du 'jug pa'i mtshan ma shes par bya ste/ bram ze'i rigs la tshes lnga dang nyi shu bdun la 'jug ste zhugs pa'i mtshan ma ni/ lus lci zhing mgo 'khor sa la 'gyel bar 'gyur/ mig ha re blta zhing kha dog dmar/ dbugs rgod/ lce 'byin/ khro 'dod 'o ma dang mar la dga'/ so 'thams pa la ni bdag nyid khrus byas la 'bras chan bu ram dang / me tog gi phreng ba mang po dang / gu gul dkar po dang / thang shing dang / skud pa dmar po dang ldan pa'i gtor ma byang phyogs su sbyin par bya'o// de nas shwe ta ba la/ seng phrom/ rgya spos/ yungs kar/ ta ma la dang / thang shing rnams btsos la cha bsnyams la mar phul bzhi dang / ba'i gcin phul bzhi dang bsres la khrus la sogs pa snga ma ltar byas na klu'i gdon las thar bar nges so// slob dpon ye shes rdo rjes mdzad pa rdzogs so// 