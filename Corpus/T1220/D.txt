rgya gar skad du/ badzra DA ki ni niSh+pan na kra ma/ bod skad du/ rdo rje mkha' 'gro'i rdzogs pa'i rim pa/ rdo rje phag mo la phyag 'tshal lo// rdo rje mkha' 'gro gzhu ru thogs// dngos po thams cad 'ben du btsugs// gnyis su med pa'i mda' yis brgyab// bsgom dang sgom rgyu dmigs pa med// bsnun pas skye ba dmigs mi 'gyur// bdag gzhan gnyis kyi mtha' yang bcad// gnyis su med pa'i mda' yis brgyab// bsgom dang sgom rgyu gnyis ka med// stong pa'i gzhu ni bkang byas nas// shor med mda' ni rdeg par byed// bsad dang gsad bya gnyis ka med// gnyis su med pa'i mda' yis brgyab// bsgom dang sgom rgyu gnyis ka med// nam mkha'i cho 'phrul chen po yis// chos nyid thams cad bsdus byas nas// gnyis su med pa'i mda' yis brgyab// bsgom dang sgom rgyu gnyis ka med// bi rUs 'di ltar 'khor byas nas// gcig nas nyi shu'i bar du ni// dngos po cir yang zhugs pa med// yi ge stong pa gsos su byin// gnyis su med pa'i mda' yis brgyab// bsgom dang sgom rgyu gnyis ka med// rdo rje mkha' 'gro'i rdzogs pa'i rim pa zhes bya ba slob dpon bi rU pa nas brgyud pa slob dpon b+hi na pas mdzad pa rdzogs so// 