// @##// rgya gar skad du/ bi sha ti A kA ra b+hi bo bye kra ma na b+ha ga bAn many+dzu shrI sA d+ha naM/ bod skad du/ rnam pa nyi shus byang chub pa'i rim pas bcom ldan 'das 'jam dpal sgrub pa'i thabs/ 'jam dpal ye shes sems dpa' la phyag 'tshal lo// de dang de yis theg pa yis// thabs kyis 'gro ba'i don byed pa// theg pa gcig gis bdag nyid can// dpal ldan de la phyag 'tshal 'dud// shin tu dad pa'i ro gcig pa// mi g.yo dus kyi rtogs bya ba// bdag nyid chen po gang yin pa// su zhig de la phyag 'tshal 'dud// dad pa'i khyad par ma rtogs kyang // chags pa'i dbang gis sems can bzhin// 'dod chags la sogs la gnas kyang // gang yin de la phyag 'tshal lo// dkon mchog gsum gyi bdag nyid can// dkon mchog gsum gyi don byed mgon// kun du don byed ltos med par// skyob pa de la phyag 'tshal lo// de yi stobs kyis da ltar bdag // 'jam dpal gnyis su med pa yi// rnam pa nyi shus mngon rtogs pa// sems can don du bshad par bya// dang por langs nas rnal 'byor ni// rang gi lha yi nga rgyal can// rnam dag cho ga bzhin byas nas// mchod pa dman ma bsdu bar bya// oM badzra bi ga hUM/ dri ma yang ni bsal bar bya// oM sa man+ta pa rik+Sha gu h+ya tsa ra tsa ra hUM/ de yi rjes la skyang nul bya// oM nirma ni sho d+ha hUM/ drir bcas chu yi thigs pa yis// skyob pa la yang maN+Dal bya// oM ma hA maN+Dal hUM/ sngar nyid langs pa'i gnas dag tu// 'jam pa'i stan la gnas par bya// oM a mu ka pad+mo b+ha sun+d+ha ra d+ha re maN+Dal la hUM/ snying ga'i sa bon 'od zer gyis// sangs rgyas mthong nas 'dud par bya// oM sarba ta thA ga ta kA ya bAka tsit+ta pra Na me na badzra ban+da naM ka ro mi/ sna tshogs mchod cing de dag la// dang por phyag 'tshal gzhan yang bya// de nas skal dang ldan pa ni// sprul zhing rnam par mchod par bya// nyes pa byas pa'i mchod pa yis// sdig pa bshags pa la sogs bya// bdag gis bgyis dang bgyid stsal gang // chung ngu'am ni tshad med pa// gang yang rjes su yi rang ba// de dag skyob pas gshegs par mdzod// bdag gis 'jug par bya ba yis// de dag sems can rang nyid kyi// las la 'jug pa de dag gis// byas pa rnams la legs zhes gsol// sangs rgyas rnams la skyabs su gsol// de bzhin chos kyi dkon mchog la// sangs rgyas kyis gang gdul ba bya// blo chen mgon po de la yang // sdug bsngal rgal bar dka' ba ni// gzhan gyi bdag gis bzod mi nus// de na de nyid sel bar byed// bdag ni 'jig rten mgon por shog // sems can bla ma sangs rgyas dang // byang chub sems dpa' de ci bzhin// de bzhin slob ma rjes mthun ma// bdag gis lam la 'jug par bya// gang yang bdag gi dge ba'i cha// dri med gnas par gyur pa ni// de yis sems can gyi don du// rgyun du rjes su mthun par shog // oM ma hA sarba pA paM kA ya bAka tsit+ta sa ma na sad+b+hU taM ra ga d+hi sha mU ha da ma da ma na a b+he Shi ta yaM krit+t+waM tat+te ka le kaM hUM hUM hUM phaT phaT phaT/ sarba pA paM s+pho Ta ya me swA hA/ oM sarba pA paM pra hi d+hi na ya me swA hA/ oM sarba ta thA ga tA nA mAt+ma b+ha baM nir+ya ta yA mi/ sarba ta thA ga ta pra ti gr-ih+NA na swa mi maM swA hA/ oM sarba ta thA ga ta put+ye dz+nyA na saM b+ha ra a nu mu da ye swA hA/ oM sarba ta thA ga ta sa man+ta b+ha dra ma hA badzra sa ma yaM ma hA bo d+hi tsit+tot+pA daM ut+pA da yA mi swA hA/ oM sarba ta thA ga ta shan sat+ye sarba satA nAM/ sarba sid+d+h+ya saM sa t+ya na ti sarba ta thA ga tash+tsa a de sha na ti/ oM sarba shud+d+haHsar+b+bad+har+m+mAHswa b+hA ba shud+d+hou0f85haM/ sems can 'di dag bde bar shog // sdug bsngal kun yang sel bar shog // de dag bde bas bdag nyid tshim// 'di dag nyon mongs bral bar shog // rang bzhin med dang gtsang la sogs// mtshan ma med dang yid mi 'byung // 'di dag thams cad de yi phyir// bdag gis gang las rnam par 'khrul// oM shU n+ya tA dz+nyA na badzra swa b+hA ba at+ma kou0f85haM/ de nas rgyal ba'i bka' lung gis// zla ba gnyis su mthong bar bya// de yang bstan nas gcig 'gyur zhing // de yi bdag nyid du gyur pa// sangs rgyas thams cad mnyam nyid du// blo gros chen pos gzhug par bya// oM bo d+hi tsit+ta ut+pA da yA mi/ oM dz+nyA na ra sme be+e sre dza hUM/ oM tiSh+Tha sta badzra hUM/ oM s+pha ra Na badzra/ oM saM hA ra na badzra/ oM dz+nyA na badzra/ oM sar+b+ba ta thA ga ta dz+nyA na badzra/ oM badzra At+ma kou0f85haM/ oM ya thA sarba ta thA ga ta ta thA a haM/ de nas gzhan don byed pa'i phyir// slar yang 'di ltar bsgom par bya// khro bo'i gzugs ni 'chang ba yis// snying gar pad+ma nyi hUM las// khro bo bcu yis bgegs kyi gtso// lus ngag yid gsum phur bus gdab// phyi rol rdo rje ra ba sogs// rnam par sprul pa byas nas ni// hUM yig gnyis kyi dbus gnas pa'i// 'og tu yaM baM raM dag las// rlung dang chu dang me dag ni// dkyil 'khor de nyid rim pas bsgom// tshe mkha' la b+h+rUM yig las byung ba'i// rtag pa'i yan lag las skyes pa// bdud rtsi'i rgyun gyi tshogs kyis ni// gang ba'i snod kyi bdag nyid gyur// hUM gnyis dbus su baM yig las// sku yi rdo rje'i ting 'dzin gyis// brtan zhing sra bar gyur pa yi// gser gyi dkyil 'khor nyid du gyur// ngos gnyis rnam pa'i hUM yig dang // suM las skyes pa'i lhun po'i steng // b+h+rUM las gyur pa dpal dang ldan// gzhal yas khang brtsegs bsgom par bya// de yi dbus su sna tshogs pa'i// chu skyes steng du seng ge'i gdan// der ni dbyangs yig dang po las// kun da'i 'od ldan rnam snang mdzad// bdud rtsi'i dkyil 'khor la gnas pa'i// zhal bzhi mnyam gzhag phyag rgya can// de yi mdun du mi bskyod pa// rdo rje dril bu dang ldan pa'i// glang po'i steng du zla ba la// nam mkha'i mdog can bsam par bya// lho ru rdo rje nyi ma yang // rta yi steng du zla ba la// rin chen dril bu dang ldan pa// gser gyi mdog ni rnam par bsam// nub tu pad+ma gar dbang yang // rma bya'i steng gi zla ba la// pad+ma'i dril bu dang bcas pa// pad+ma rA ga'i mdog can bsam// byang gi phyogs su rta mchog kyang // mkha' lding gser 'od la gnas pa'i// sna tshogs rdo rje dril bu mdzes// sna tshogs pa yi mdog can bsgom// de dag gi yang thugs kar ni// dang por sangs rgyas bsgom bya ste// dpal ldan zhal lnga phyag brgyad pa// any+dza na yi sku mdog 'chang // ngo mtshar drag po sgeg pa dang // dgod dang bcas pa'i zhal mnga' ba// g.yas g.yon ral gri pusti dag // bdag nyid chen pos bzhi bzhi bsnams// 'jigs su rung ba'i gzugs kyis ni// sems can rnams ni tshim par byed// re re'i thugs kar 'khor lo ni// rtsibs bcu gnyis la dbyangs yig ldan// phyi rol kA li nang na yang // oM sarba d+harmA'i sngags su bcas// thams cad la yang khyad med par// de steng shes rab 'khor lo ste// phyi rol a A sogs kyis mtshan// nang gi mu khyud A lir ldan// khyad par gtso bo'i 'khor lo ni// rtsibs drug gsang sngags drug dang ldan// gzhan dag gi yang rang rang mtshan// oM dang ya te na mar bcas// na ma rtsibs gcig la bsdongs nas// lhag ma yi ge'i grangs bzhin brtsigs// gnyis med 'jam dpal gtso bo ni// ye shes sems dpa' bsgom par bya// rang rigs phyag rgya can gnyis gnyis// ut+pa la dang pusti 'chang // gzhan dag la yang khyad med par// ral gri g.yas pa la mtshan no// g.yon pas rdo rje rin chen dang // chu skyes sna tshogs rdor dril 'chang // de yang gnyis pa lnga pa dang // dang po bzhi pa ye shes sku// kun kyang gzhon nu'i rgyan dang ldan// kun+da'i kha dog gzugs 'chang ba// rdo rje sems dpa' dkar po ste// rdo rje dang ni dril bu 'chang // rgyal po ser po lcags kyu 'chang // chags pa dmar po mda' gzhu can// legs pa ljang gu legs sbyin pa// mi bskyod pa yi 'khor du gnas// rin chen dril 'chang rin chen ser// nyi ma nyi bzhin g.yas nyi 'dzin// ljang gu tog ni rgyal mtshan 'dzin// g.yon pa gdan la gnyis ka yang // bzhad pa dkar po so phreng 'dzin// snga ma bzhin du g.yon pa yis// rin chen 'byung ba'i 'khor du gnas// chos dmar pad+ma'i sdong bu 'dzin// rnon po ral gri pusti dkar// 'khor lo ser po 'khor lo 'dzin// smra ba ljang gu ljags 'dzin pa// gnyis ka g.yon pa gdan la brten// pad+ma gar gyi 'khor du gnas// las ni ljang gu rgya gram gyis// bsrung ba ser po go cha can// gnod sbyin nag po mche ba 'dzin// khu tshur ser po khu tshur 'dzin// don yod grub pa'i 'khor du gnas// de ltar 'khor lo chen po ni// bsams nas rim bzhin mchod par bya// mchod pa'i rim pa dkyil 'khor kyi// cho ga nyid las shes par bya// snying po dang ni nye snying po// rgyal ba kun kyang mnyes par bya// lhag ma kun gyis bzlas pa'i sngags// yi ge gsum po shes par bya// gzhan dag rgyal ba'i dkyil 'khor bcas// rang rang gnas su bsams nas ni// de yi nga rgyal dang ldan pas// ci rigs pa ni sbyang bar bya// rnal 'byor ldan pa'i dus su yang // mtshan brjod dang ni bstod pa yis// rgyal ba 'khor bcas bstod nas ni// dus gsum du tshe don mtshan bya// rnam pa nyi shus byang chub pa'i sgrub thabs/ dpal ldan so ma shrIs mdzad pa rdzogs so// // rgya gar gyi mkhan po ma hA dz+nyA na dang / lo tsA ba gzhon nu 'od kyis bsgyur// 