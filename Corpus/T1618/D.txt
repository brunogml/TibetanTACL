@#// 'phags pa me tog gi snying po'i ge sar la phyag 'tshal lo// dad ldan mang du thos blo sbyangs// g.yeng bral rtse gcig yid byed pa// de yis 'phags pa me tog gdan// dngos grub nye phyir bsgrub pa'o// yul gang me tog kun gsal rgyas// 'bras bu bzang rnams smin pa dang // nyams dga' byi dor rgyas ldan par// sdig pa spangs nas brtson 'grus brtsam// dkar dang dmar dang ser dang sngo// kha dog gnag dang kha dog gcig // sna tshogs kha dog can me tog // bsung zhim dri yis bsangs byug bya// gser sogs nor mang bkod pa dang // mu tig la sogs rgyan de bzhin// gdugs sogs yo byad lhab lhub bcas// mkhas pas dkyil 'khor brgyan phyir dgod// gang tshe rang yid dga' bas khengs// spro bas don kun bsgrub brtson pa// dpal chen dngos grub nyer spyod pa// de yi dus ni de yin no// gcal bkram pa dang phung po dang // tshom bu stegs brtsegs chun 'phyang lding // dra ba dra ba phyed khengs brtsegs// ji srid mchod 'os de snyed do// sngon du bsnyen pa mthar phyin pas// dri zhim khang par dad pa yis// g.yas bskyod zhugs la rnal 'byor gsum// dran byas khri bzang la mnyam gzhag // shin tu byin brlabs lhag pa'i lhas// dngos grub phyir bsten mgon po'i sku// me tog kun bkod mdun bdar la// rim gnyis las byung bzlas par bya// rer 'jog skyes dang skyes lam gyi// hrIHyig bdud rtsi'i bum gang bzang // cig car rtag tu pad+mo'i dbus// dam tshig la ni ye shes 'jug // thun mtshams rtag tu bya ba dang // khrus gsol me tog phreng sogs gdags// bsam mi khyab dang mchog rab zhi// sangs rgyas sras bcas 'dab stong mchod// khyud kor kun du dga' ba yi// lha bu lha mo dad pas yid// myos 'dung re re'ang dpag med rdzas// mchod phyir thogs pas brtson bskor bya// thub sogs dngos grub ma lus dbang can yang // mchod bsnyan bsgrub bya don phyir thugs g.yos pas// du ma gcig gyur me tog rdo rjes mtshan// phreng rgyun tshangs dbang lte ba'i sbugs su 'jug // oM AHhrIHa a a a a a a/ hri hri hri hri hri hri hri/ ho ho ho ho ho ho ho/ hUM hUM hUM swA hA/ dpal me tog gi gdan can gyi sgrub thabs rdzogs so// 