// dpal phyag na rdo rje la phyag 'tshal lo// sangs rgyas bye ba phrag 'bum ji snyed kyis// rjes gnang las kyi khro bor dbang bskur ba'i// mthu stobs bdag po gdug pa'i gnyen po la// dang bas phyag 'tshal sgrub pa'i go rims bri// dang por gnas dang dkyil 'khor bshams// mchod rten sngon po bum pa bcas// gta' bcas mchod rdzas khrus byas la// mchod rten sngon po bum pa dang // gta' gtor mchod yon byin gyis brlab// sems bskyed snod bcud sngags kyis sbyangs// tshogs bsags mgron gyi lha rnams gshegs// bgegs bskrad mtshams bcad tshad med bsgoms// stong nyid bsgoms la 'byung rnams bskyed// ri rab steng du srung 'khor bsgom// de dkyil gzhal yas khang dang gdan// yig 'bru rnams las lha rnams bskyed// thugs kar ye shes 'khor lo bsgoms// byin rlabs lus bsrung brtan par bya// ye shes 'khor lo dgug gdan dbul// phyag 'tshal mchod bstod sdig bshags bstim// byin rlabs 'od zer gsum 'phro 'du// dbang bskur lha rnams spyan drangs mchod// sdig bshags gzungs ltar rjes gnang bya// dbang bskur byin rlabs de nyid bstim// lce ni byin rlabs skyon spangs 'das// bsnyen dus lhar gtad spro bsdu bya// thun mtshams phye la mchod gtor gtang // gshegs gsol bskyed bsdu mi dmigs bsam// bsnyen pa rtags ldan dngos grub blang // gta' gtor nam gung tho rangs dus// dbang bskur rgyas gdab bum lha gshegs// lus bsrung spyod lam rnal 'byor bya// rtags rnams sgyu ma lta bur gzung // de don gzhan la smra mi bya// sgrub thabs gsal bar byed pa'i man ngag 'di// tshig rkang sum cus de nyid don bsdus nas// shes par byed pa'i don 'grel sgron ma 'di// byas pa'i dge ba sems can kun la bsngo// nongs pa mchis na 'phags pas bzod par gsol// slob dpon gsung gi dbang phyug grags pas mdzad pa rdzogs so// 