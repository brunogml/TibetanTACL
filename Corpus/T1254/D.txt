@##// rgya gar skad du/ tsa bu ra muk+ti ka ra tsa u pA ya nA ma/ bod skad du/ 'jigs pa brgyad rmongs par byed pa'i thabs zhes bya ba/ dpal he ru ka la phyag 'tshal lo// sprul stag chom rkun mda' dang me yi ni// 'jigs pas mi 'jigs klu sgrub gdams pa thob// skar mkhan bi kha na ni 'jigs med de// 'on kyang rnal 'byor nyams kyi nus pa bri// sems nyid 'dul zhing bdud 'joms rnal 'byor la// las ni ma rtogs rkyen gyi bar chod 'byung // de phyir dang po'i rnal 'byor sgrub pa pos// 'jigs skyob dran zhing bla ma spyi bor bsgom// sbyor ba byas pa'i snying bo la sogs bzla// oM ste a rjes la ni bzhi pas sbyar// ka phreng gnyis pa las byung gsum pa ste// a phreng gsum pa rnal 'byor 'brel par mdzod// baM gyis bcings te d+ha ni rjes su bri// rkan gyi dang po dbyangs can lnga pas bcings// la dang i 'byor sha za'i skad yin no// dbyangs can bcu gsum yi ge tsa yig ni// 'brel nas mthar yang 'byung chen gnyis pa bri// phyis 'byung seng ge'i nang du stag ltar spyod// b+h+yAg+h+ra'i sgra sgrogs stag gi 'jigs pa med// ka na d+hA bzla zhing mda' yi 'jigs pa bral// sab pa snal chen rnams kyi 'jigs pa sel// mu haM kha bcings ban+d+ha swA hA bri// 'gro ba'i don du rnal 'byor sems bskyed nas// bzlas bya nyon mongs bral zhing thar pa thob// a khu nag po'i khrag gis mig sman dang // sor bzhi'i shing bu blangs nas rnam par 'phyang // zla brgyad ro yi yan lag brgyad blangs nas// zla ba'i zhag la mchod dang gtor ma bya// zla zin dus su mi snang sgrub bzlas bya// tshe na'i sbyor bas mgo ni mthong min no// mi mthong mi snang sbyor ba 'di yin no// oM ka li ka li ma hA ka li/ maM sa sho d+ha ni/ b+ho dz+ha ni/ sma sha na b+ha si ni d+ha byi dang / ma maM pa sh+yan+tu ma nu sha// a dang ha ha hrI hUM swA hA mthar// brgyad dang bcu bzhi nag po'i tshes la ni// gos dmar gcer bu dur khrod mtshan mo ni// khri bzlas rak+ta'i gtor mas mi snang 'grub// da ni rnal 'byor yang snying sbyor ba ni// snying po 'di lta ste gzhan yang zhal las blang // oM ru d+hi ka rA ti/ ki ri ki ri/ mi ri mi ri/ ru d+h+ra a me le/ k+Shu pa k+Shu pa swA hA// 'di ni brgyad brgya rnal 'byor bzlas byas nas// lam du 'gro ba'i dus su sbyor ba bya// sprul stag chom rkun mda' bcing bshad byas nas// sreg byed me yi nus pa'i rten 'brel bshad// chu sbal btang ba sbal tshil dza ma b+hi ra chu// zhib tu btags nas rkang pa lag pa bsku// 'di ltar snying po nye snying bshad byas nas// shar ba'i mar gyis gtor nas sreg mi nus// sid+d+hi nA gA rdzun pa dang ni// a g+ni mo ha ra ti ra sgra dang // de rjes te ta da ka ran te bri// ni pa ri b+ha na te me nus med// oM sid+d+hi ni gA rdzu na pa ste// pa yi ra gsum mthar sngags rdzogs par bzla// lan gsum gcod cing yungs kar mar khu gtor// lcags bsregs me ru zhugs kyang sreg mi nus// nus pa mthar phyin sngags sbyor gnyis pa ni// na mo la b+hi shwa mi tra ya te// hU ta b+ha ha ha staM staM b+ha ya mi// tsi li swA hA med nus med par gyis// da ltar byang sems ldan pa'i rnal 'byor gyis// rim bzhin bsgrubs na 'grub 'gyur the tshom med// 'jigs pa brgyad rmongs par byed pa'i thabs zhes bya ba slob dpon b+hi Sha nas mdzad pa rdzogs so// 