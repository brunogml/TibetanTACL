// @##// rgya gar skad du/ Ar+ya dz+nyA na satwa many+dzu shrI tat+ta sA d+ha na nA ma/ bod skad du/ 'phags pa 'jam dpal ye shes sems dpa' de kho na nyid ces bya ba'i sgrub thabs/ 'jam dpal ye shes sems dpa' la phyag 'tshal lo// nyon mongs rgya mtsho'i 'ching gcod pa'i// sdug bsngal gcod la phyag 'tshal nas// lam gyi rim pa yang dag don// dran nas bdag gis rab tu bshad// re zhig yid 'ong gnas dag tu// bde ba'i stan la nyer 'dug ste// mchod cing bstod nas sdig bshags bya// tshad med bzhi ni rab tu bsgom// oM ma hA shU n+ya tA dz+nyA na badzra swa b+hA ba At+ma kou0f85haM/ zhes bsgom mo// dang por bdag nyid a bsgom ste// paM las pad+ma 'dab bzhi ni// chos 'byung rdo rje'i nang du bsgom// bdag nyid zla ba'i steng bsam mo// de las sdug bsngal gcod pa ni// sku mdog mthing ga 'gying bag can// rdo rje ut+pal brtan pa'i sku// zla ba'i steng du a bsam mo// 'dab bzhi zla ba'i steng du ni// a A aM aH/ tshad med bzhi ldan yum bzhi ni// 'gying bag ut+pal bcas pa'i sku// rdo rje skyil krung mdun bdar nas// go rims bzhin du rab tu bsam// ye shes sems dpa' spyan drangs nas// sku gsum byin brlab dbang bskur ro// de nas don dang rab ldan pas// mtshan rnams rab tu brjod par bya// oM duHkha ts+tshe da/ na ma ste ba ra da badzA gra/ b+hU ta ko Ti na ma stu te/ na ma ste shUn+ya tA gar+b+ha/ bud+d+ha bo d+hi na ma stu te hoH/ de nas ldang bar 'dod na muHdang bcas pas gshegs su gsol la/ dam tshig gis ldang bar bya'o// bcom ldan ngag gi dbang phyug ni// rin chen ut+pal gser gyi mdog // pad+ma 'dab bzhi zla ba'i steng // rdo rje skyil mo krung gis bzhugs// 'dab bzhi zla ba'i steng du ni// a A aM aHyum bzhi'o// spyan drangs mchod dang bstim byas nas// byin brlab dbang bskur mtshan gdon no// oM bA gI shwa ra bud+he rA ga na ma ste stu/ bud+d+ha kA ma na mo na maH/ bud+d+ha prI ti na ma stu b+h+yaM/ bud+d+ha tu b+h+yAM pu ta na maH/ zhes brjod nas/ muHzhes gshegs su gsol nas spyod lam gyis gnas par bya'o// rdo rje rab tu 'bar ba'i nang // 'dab bzhi dmar ba'i zla ba'i steng // a las byung ba rnon po ni// mdog dmar pad+ma ut+pal bsnams// rdo rje skyil krung zla ba'i steng // 'dab bzhi zla ba'i steng du ni// a A aM aHyum bzhi ni// 'gying bag gtso la phyogs pa'o// spyan drangs mchod dang bstim byas nas// byin brlab dbang bskur mtshan gdon no// oM badzra tAk+Sh+Na/ bud+d+ha mo da na mo na maH/ bud+d+hA smi ta na ma stu b+h+yaM/ bud+d+ha hA sa na mo na maH/ bud+d+ha bA tsa nA ma ste stu/ bud+d+ho b+hA ba na mo na maH/ zhes brjod nas muHzhes gshegs su gsol nas spyod lam gyis gnas par bya'o// shes rab rang bzhin stong pa'i nang // snying rjes mtshon pa'i gdan bsams te// byang chub sems kyi sa bon te// shes rab ye shes a las bskyed// sku mdog dkar po rab tu mdzes// 'khor lo ut+pal yang dag ldan// zla ba'i dkyil 'khor steng du ni// rdo rje skyil krung bcas par bsam// 'dab bzhi zla ba'i steng du ni// a A aM aHyum bzhi bsgom// pra kr-i ti pa ri shud+d+haH/ sarba d+harmA ya du ta/ sarba ta thA ga ta d+hU ba pU dza me g+ha sa mu dra spa ra Na sa ma ye hUM/ sarba ta thA ga ta puSh+pa pU dza me g+ha sa mu dra spa ra Na sa ma ye hUM/ sarba ta thA ga ta A lo ke pU dza me g+ha sa mu dra spa ra Na sa ma ye hUM/ sarba ta thA ga ta gan+d+ha pU dza me g+ha sa mu dra spa ra Na sa ma ye hUM/ sarba ta thA ga ta ni bi t+ye pU dza me g+ha sa mu dra s+pha ra Na sa ma ye hUM/ sarba ta thA ga ta shap+ta pU dza me g+ha sa mu dra s+pha ra Na sa ma ye hUM/ zhes mchod nas dzaHhUM baM hoHzhes bstim mo// oM hUM hrIHb+ha ga bAn/ dz+nyA na murti/ bA gI shwa ra/ ma hA wa tsa/ sarba ta thA ga ta hr-i da ya/ sarba d+harmA ga ga na/ a ma la su pa ri shud+d+ha/ d+harma d+hA tu dz+nyA na gar+b+ha AH/ zhes brjod nas mtshan yang dag par brjod pa gdon par bya'o// oM pradz+nyA dz+nyA na mUrta ye/ a b+ha bod+d+ha ba na ma stu ste/ na ma ste bud+d+ha saM b+ha ba/ ga ga nod+d+ha ba na ma stu b+h+yaM/ na ma ste dz+nyA na saM b+ha ba/ zhes bstod nas muHzhes brjod nas spyod lam gyis gnas par bya'o// shes rab kyis ni hUM las bskyed// snying rje ma chags pad+ma'i gdan// byang chub sems las byung ba'i steng // a ni rab tu gsal bar bya// ye shes sku ni ljang gu ste// rgya gram ut+pal bsnams pa yis// sems bskyed pa yi sa bon te// rdo rje skyil mo krung du bzhugs// 'dab bzhi zla ba'i steng na ni// a A aM aHyum bzhi bskyed// ye shes gnyis med bstim byas nas// byin brlab dbang bskur rdzogs pa dang // mtshan ni yang dag brjod par bya// de nas bstod pa 'dis bstod do// oM dz+nyA na kA ya/ mA ya dzA la na ma stu b+h+yaM/ nA ma ste bud+d+hA nA Ta ka / na ma ste sarba sarbe b+h+yaM/ dz+nyA na kA ya na ma stu te/ oM AHhUM muH/ zhes spyod lam gyis gnas par bya'o// dri med ye shes las byung ba// dge ba dri med gang thob des// 'gro rnams srid pa las grol nas// bla med byang chub thob par shog // de kho na nyid kyi sgrub thabs slob dpon gnyis su med pa sbas pas mdzad pa rdzogs so// // paN+Di ta d+harma shrI mi tra dang / lo tsA ba dge slong chos kyi bzang pos bsgyur ba'o// 