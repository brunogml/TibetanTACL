@##// rgya gar skad du/ sa ha sra b+hU dza nai tra sA d+ha naM/ bod skad du/ phyag stong spyan stong gi sgrub thabs/ 'phags pa phyag na rdo rje la phyag 'tshal lo// 'jig rten rnams kyi mgon po mchog // dkar po thugs rje rtags 'chang ba'i// byams pa'i stobs kyis 'gro 'dul ba// dam pa de la phyag 'tshal nas// bdag nyid dran phyir sgrub thabs gang // nges pa'i shes pas bri bar bya// 'gro ba rnams kyis dben pa yi// yid du 'ong ba'i sa phyogs su// sa gzhi legs par byugs byas la// me tog dri zhim bkram byas te// gcig dang sbyar bas 'dug pa'i stan// bde ba la 'dug byas nas ni// 'gro ba'i don du sems bskyed la// snying gar raM las gyur pa yi// 'od 'byung dmar po bsam byas nas// de steng thugs yid las gyur pa'i// gnod mdzes rgyal por bdag bsams te// chu shing ram shing sbyar ba'i sgras// phyogs bcu dag tu sdigs mdzub dang // sngags kyis yang dag bskrad par bya// oM sarba bi g+h+nAn ha na ha na hUM phaT rak+Sha rak+Sha swA hA/ de nas bdag nyid snying ga las// a las ri bong can bsams nas// de ni thugs mchog bsgom par bya'o// de las 'od zer nag po dag // sa gzhi dag la spros byas pas// sa gzhi la sogs rdo rjer gyur// de las 'od 'phros ra ba dang // gur dang bla re dra ba dang // shin tu mngon par bsgom par bya// de nas nam mkha' bla ma dang // sangs rgyas byang chub sems dpa' dag // sngon du mngon sum dmigs pa la// phyag 'tshal ba dang mchod pa dang // sdig pa bshags dang yi rang dang // bsod nams bsngo dang skyabs 'gro dang // sems bskyed pa dang gnas bzhi dang // mthar ni stong nyid bsgom pa'o// don gyis dngos por bsams nas ni// sngags 'di myur du bklag par bya// oM swa b+hA bshud+d+haHsarba d+harmAHswa b+hA ba shud+d+hou0f85haM/ oM shU n+ya tA dz+nyA na badzra swa b+hA ba At+ma kou0f85haM/ de dag nang du bsam bya ba// ya wa ra la rnam bzhi pa// steng du sna ldan gzhag pa las// dbang chen chu bdag 'bar ba dang // skyed par byed pa rnam bzhi yi// dkyil 'khor kha dog rnam bzhi rnams// rim pa bzhin du rnam par bsgom// de steng suM las ri rab ni// rin chen sna bzhis yang dag gnas// de dag yongs su gyur pa las// khang pa brtsegs pa bsam bya ba// gru bzhi pa la sgo bzhi pa// ka ba brgyad kyis nye bar brgyan// ye shes sna lnga'i rtsig pa dag // phyogs bzhi dag tu brgyan nas kyang // dra ba dra phyed dag dang ni// rin chen pha bu dag dang ni// gru bzhi par ni brgyan pa yin// twa ra na ni bzhis brgyan cing // mdzes pa'i pad+ma'i phreng ba dang // rdo rje thig skud 'od 'bar ba'o// grwa bzhi dag tu dpag bsam shing // chen po bzhi dang klu rgyal dang // sprin dang phyogs skyong zhing srung rnams// yang dag par ni dgod par bya// de dkyil thig ni bzhi btab pas// dkyil 'khor dgu ru gyur pa la// dkyil du bcom ldan phyag stong pa// kha dog dkar po ldem bag can// zhal gdong bcu gcig phyag bco brgyad// dbu ma'i zhal gsum dkar la mdzes// lhag ma khro zhal 'jigs pa'i gzugs// kun gyi steng na 'od dpag med// pad+ma'i rigs kyi phyag rgyas btab// dang po phyag gnyis snying ga na// thal mo nges par sbyar ba yin// de 'og g.yas na dgra sta dang // de 'og gri gug rnon po yin// pad+ma ral gri zhags pa dang // ljon shing me long bsil yab dag // rim pa bzhin du gnas pa yin// g.yon pa'i phyag ni de 'og dag // rdo rje dril bu mda' gzhu dang // lcags kyi bum pa 'khor lo dang // gdugs dang rin chen 'bar ba rnams// rim pa bzhin du bsnams par mdzad// rdo rje bsnams pa'i phyag gis ni// lha mo pad+ma'i sgrol ma la// gnyis su med pas 'khyud par mdzad// lha mo de ni zhal gcig ste// phyag ni drug tu nges pa ste// dang po'i g.yas pas ut+pal gyi// steng na pad+ma brgyad bsnams pas// thugs rje che ba 'khyud par mdzad// de 'og gri gug pad+ma bsnams// g.yon pa'i dang pos me long dang // bsil yab bum pa bsnams par mdzad// hUM dang paM las gyur pa yi// phyag stong yum bcas de ltar bsgom// de yi shar gyi dkyil 'khor la// yi ge baM las gyur pa yi// rdo rje pad+ma zhes bya ba// / zhal gcig kha dog dkar po can// phyag g.yas dang po ut+pal gyi// steng na pad+ma 'dab ma brgyad// de steng rdo rje rtse dgu pa// sngon po nyid kyis bsnams par mdzad// de 'og 'khor lo zhags pa dang // g.yon gyi dang pos dril bu 'dzin// de 'og lcags kyi dgra sta dag // phyar ba nyid kyis bsnams par mdzad// lho phyogs dkyil 'khor sngon po la// yi ge raM las gyur pa yi// rin chen pad+ma bsam bya ba// g.yas kyi dang po ut+pal gyi// steng na pad+ma 'dab ma brgyad// de steng rin chen zur brgyad pa// 'bar ba nyid kyis yang dag 'dzin// lhag ma shar gyi bcom ldan ltar// phyag mtshan rnams ni bsnams par mdzad// nub kyi dkyil 'khor dmar po la// muM yig 'bar ba las gyur pa'i// thub pa'i pad+ma bsgom bya ba// g.yas kyi dang po rang nyid kyi// mtshan ma rnams ni bsnams par mdzad// lhag ma shar gyi bcom ldan ltar// phyag mtshan rnams ni bsnams par mdzad// byang gi dkyil 'khor ljang gu la// bcom ldan las kyi pad+ma ni// yi ge kaM las gyur pa ste// g.yas kyi dang por rang nyid rtags// phyag gzhan gong ma rnams bzhin no// shar lhor rdo rje sgrol ma ni// lha mo sku mdog sngo skya la// zhal gcig phyag ni drug pa'i dbyibs// g.yas kyi dang po ut+pal te// chu skyes 'dab ma brgyad pa la// rdo rje rtse lnga bsnams par mdzad// phyag gzhan gri gug pad+ma dang // me long bsil yab bum pa bsnams// baM yig las gyur de ltar bsam// lho nub rin chen sgrol ma ni// raM yig las gyur dmar ser mdog // phyag g.yas dang po rang nyid rtags// lha mo rdo rje sgrol ma bzhin// nub byang thub pa'i sgrol ma ni// muM yig las gyur ljang dmar mdog // dang po rang gi rtags 'chang pa'o// byang shar las kyi sgrol ma ni// gaM yig las gyur ljang skya'i mdog // phyag g.yas rang gi rtags 'chang zhing // phyag gzhan gong ma rnams dang mtshungs// grwa bzhir rin chen bum pa bzhi// kha dog rnam bzhis rnam par gnas// de yi phyi rol snam bu la// ling tshe bcu drug bri bya ste// phyag na rdo rje 'jam dbyangs dang // kun gzigs sgrib pa rnam sel dag // zhal gcig phyag ni gnyis pa la// kha dog rnam bzhis rnam par gnas// g.yas na rdo rje ut+pal dang // pad+ma sna tshogs rdo rje bsnams// 'gying bag tshul du gnas par mdzad// g.yon pa dang ba'i phyag rgya'o// de dag kun gyi g.yon rol du// sgeg mo rin chen phreng ba dang // dbyangs dang gar gyis mnyes mdzad rnams// rang rang phyag rgyas yang dag gnas// byams pa nam mkha'i snying po dang // kun bzang sa yi snying po dag // rang rang kha dog phyag rgya yis// de yi cha la rnam par gnas// de g.yon me tog bdug spos dang // mar me dri chab lha mo rnams// rang nyid kha dog phyag mtshan gyis// yang dag par ni gnas pa'o// lha rnams de dag thams cad ni// phyag rgya lnga yis rnam par brgyan// pad+ma'i steng na nyi zla yi// steng na rab tu gnas pa'o// shar dang lho dang nub dang byang // sgo rnams na ni sgo skyong dag // shes rab mthar byed gshin mthar byed// pad+ma mthar byed bgegs mthar rnams// dbu gsum phyag ni drug pa la// 'jigs pa'i gzugs kyi cha lugs can// phyag g.yas dang po ral gri dang // thod dbyug pad+ma rgya gram 'dzin// lhag ma lcags kyu zhags pa dang // rtse gsum lcags sgrog dam pa'i bdag // rdo rje brag gi steng gnas pa'o// de nas dam tshig sems dpa' yi// thugs las 'od zer spros nas kyang // ye shes 'khor lo spyan drangs nas// mdun du yang dag mchod par bya// sngags dang phyag rgyas sbyor shes pas// dam tshig 'khor lo myur du gzhug // de nas rang gi sa bon las// 'od zer nam mkha'i phyogs spros nas// pad+ma'i sgrol sogs lha mo lngas// ye shes lnga yi bum pa yis// chu yis bdag la dbang bskur ba'o// oM a b+hi Shiny+tsa tu mAM lo ka nA thA ya hUM/ de nas bdag nyid snying ga la// ri bong can dang shing rta bcu// kha sbyor phur mar gnas pa yi// nang du chu skyes 'dab ma brgyad// de steng dug gsum yi ge ni// kha dog dkar po rnam par gnas// de la bstod nas dkar po ni// rgyan rnams kun gyis brgyan pa'o// 'phrog dang nang dang kun gyi steng // dug gsum yi ges rnam par brgyan// de nas dkyil 'khor 'khor lo ni// phyogs bcu dag tu spros pa las// 'gro ba sems can thams cad ni// nyon mongs thams cad sbyangs byas nas// dkyil 'khor 'khor lo ngo bos gnas// de dag rim par bsdus pa las// sku gsung thugs kyi rdo rje can// lha yi sku ni bsgom par bya// de ni rang bzhin 'od gsal ba'o// bsgoms pas skyo na sngags bzlas pa// mu tig phreng ba'i tshul gyis su// steng nas steng du 'bar ba ni// rang bzhin 'khor bar rnam par bsam// dang po dag dang bar gnas pa'i// tha ma dag gis bsdus pa yi// sngags kyis yang dag bzlas par bya// oM pad+ma hastA ya/ sa ha sra badzra b+hu dza nai tra/ nI la kaN+Tha lo ke shwa rA ya hUM hUM phaT/ oM pad+ma tA re hUM/ oM badzra pad+me hUM/ oM rat+na pad+me hUM/ oM mu ni pad+me hUM/ oM karma pad+me hUM/ oM badzra tA re hUM/ oM mu ni tA re hUM/ oM rat+na tA re hUM/ oM karma tA re hUM/ oM badzra pA Ni hUM/ oM many+dzu shrI hUM/ oM sa man+ta ka ka hUM/ oM ni ba ra Na bi skam+b+hi hUM/ oM badzra lA s+ye hUM/ oM rat+na mA le hUM/ oM pad+ma gI ti hUM/ oM karma ni rti hUM/ oM mai tri ya hUM/ oM a gang saM gu ra be hUM/ oM sa man+ta b+ha dre hUM/ oM k+Shi ti gar+b+he hUM/ oM badzra d+hU pe hUM/ oM rat+na puSh+pe hUM/ oM pad+ma A lo ke hUM/ oM karma gan+d+he hUM/ oM pra dz+nyA n+ta ka hUM/ oM ya mAn+ta ka hUM/ oM pad+mA n+ta ka hUM/ oM big+h+nAn ta ka hUM/ mchod pa dag ni nyi shu yi// sngags dang phyag rgyas yang dag mchod// yi ge brgya pa'i gsang sngags ni// rtag tu 'don pa nyid du bya// lam du zhugs dang 'chags pa'i tshe// spyod lam la ni spros pa na// rdo rje rtse gcig phyag rgyas ni// 'od byung steng la snying po yi// sngags de yongs su gyur pa dang // cho ga gsum las rtogs pa yi// rim pa bzhin du lha bsams nas// yan lag bzhi la rab tu bstim// cho ga'i phyag rgya dpa' bo lnga// phyag rgya 'di yis lus mdzes pa'o// de nas sbyin sreg cho ga ni// bdag nyid phrin las rnam bzhi yi// rnal 'byor yang dag bsam byas la// las kyi dang po zhi ba mchod// dkyil 'khor khru gang zlum po la// pad+ma'i phreng bas nang bskor zhing // rdo rje 'bar ba'i phreng ba dag // de yi phyi rim bri byas la// dri zhim dkar po zhor ldan pa'i// bsreg cing ku shas bcings te gzugs// gu gul me tog ku sha dang // mar dang 'bras thug til dang ni// 'o thug lung thang sngon po dag // las kyi sngags ni mthar sbyar la// me lha de yi snying ga yi// mkha' la 'khor lo bsam byas te// bdag nyid dam tshig sems dpa' yi// rim pa bzhin du mchod pa'o// bya ba rnams ni thams cad la// de yi ngo bos mnyam par gzhag // de nas bstod pa bya ba ni// sangs rgyas kun gyi gzugs kyi sku// chos kyi sku ste gzhan gyi mchog // sngags kyi mgon po mchog gi lha// snying rje'i bdag nyid phyag 'tshal bstod// ye shes rdo rje stobs po che// shin tu nges pas zhi ba'i tshul// theg pa chen po'i go 'phang thob// rdo rje chos la phyag 'tshal bstod// shin tu dag pa'i dpa' bo che// mchog gi dbang phyug kun gyi mgon// dam chos mchog tu mi 'gyur ba'i// ji bzhin 'dul la phyag 'tshal bstod// cir yang mi dmigs stong pa'i dang // lhan cig skyes pa'i ral gri bsnams// mi rtog ye shes go cha can// rgyu dang 'bras bu phyag 'tshal bstod// de nas zas kyi rnal 'byor ni// chu yi dkyil 'khor de la yang // raM las me yi dkyil 'khor ni// gru gsum 'bar ba bsam byas nas// de dkyil tshogs kyi 'khor lo yang // gsal bar rab tu bsam byas nas// snod ni rab las rin chen ni// rang bzhin 'bar bar bsgom byas nas// der ni kha zas sna tshogs rnams// bsams nas de dkyil rdo rje ni// rtse lnga rab tu 'bar ba las// bdud rtsir gyur par rab tu bsam// de nas rang gi sa bon las// 'od zer kha dog sna lnga dag // nam mkha'i phyogs su 'phros pa las// phyogs dus kun na bzhugs pa yi// de bzhin gshegs pa thams cad kyi// mdzod spur zhugs nas thugs kyi ni// bdud rtsi blangs nas de nyid du// 'dres par bsams nas sngags 'di yis// byin gyis brlabs nas bza' bar bya// oM AHhUM/ bdag gi 'jig rten mgon po yi// sgrub pa'i thabs 'di byas pa yis// sems can 'gro ba mtha' dag la// nyon mongs sgrib pa kun bsal nas// sku gsung thugs kyi rdo rje can// lha yi sku ni thob par shog // slob dpon chen po dngos grub brnyes pa/ ta thA ga ta badzra'i zhal snga nas mdzad pa/ bcom ldan 'das phyag stong spyan stong gi sgrub thabs rdzogs so// // mkhas pa'i 'byung gnas shar phyogs b+haM ga la'i// nyi ma 'byung gnas zla ba zhes bya ba// mkhas pa chen po de yi zhal snga nas// bod kyi lo tsA dge tshul khyung grags kyis// 'dul ba'i bstan pa snying por gnas pa'i sa// dpal ldan rgyan gong gtsug lag khang de ru// bder gshegs bstan la phan phyir bsgyur lags kyi// rnal 'byor spyod rnams nges par brtson par mdzod// 