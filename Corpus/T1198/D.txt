@##// ji ltar til la til mar khyab pa bzhin// de bzhin khams gsum 'jam dpal sku yis gang // de shes lhun grub rnal 'byor bsgom pa yis// bde chen dam pa chos kyi glu 'di long // bde gshegs kun gyi btsun mo ming med ma// sna tshogs gzugs can snying rje can de dang // lhan cig 'grogs na sdug bsngal thams cad sel// bde chen dam pa chos kyi glu 'di long // nam mkha' nam mkha'i mtshan nyid ci 'dra bar// sems kyi chos nyid de 'dra bla ma gsung // bla med don de mi shes bsgom mi nus// bde ba chen po chos kyi glu 'di long // nyi ma me shel ras bal 'dus ji bzhin// lung dang man ngag de bzhin bsten pa las// rang rig ye shes me ni 'bar bar 'gyur// bde chen dam pa chos kyi glu 'di long // glegs bam chos dang gzhan lag gnas pa'i nor// chos nor min te dgos pa'i dus na med// 'phags pa'i nor chen rang gi sems la chongs// bde chen dam pa chos kyi glu 'di long // bde dang sdug bsngal gnas skabs thams cad du// yid bzhin nor 'dra'i de nyid byang chub sems// 'jam dpal kun 'du la nyin mtshan nan tan byos// bde chen dam pa chos kyi glu 'di long // ma hA su kha ta'i glu rdzogs so// 