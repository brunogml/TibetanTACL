@##// rgya gar skad du/ bA yu tat+t+waM b+hA ba no pa de sha nA ma/ bod skad du/ rlung gi de nyid bsgom pa'i man ngag ces bya ba/ bla ma rnams la phyag 'tshal lo// g+ho ra kha ni ba lang bsrung // ba rdzi ba lang 'tsho bar byed// 'tsho bar byed cing gnyis med 'gyur// nyi ma dang ni zla ba gnyis// ro gcig par ni 'dres par 'gyur// g+ho ra kha ni sgra gcan gyis// nyi ma zos pa ngo mtshar che// gal te rgyab kyi sgal tshigs su// drag tu bcings pas rnal 'byor pas// skad cig tsam gyis khams su grub// gzhom du med cing kun nas dngas// stong nyid dngos po rnam par gsal// nyi ma dang ni zla ba gnyis// ro gcig par ni 'dres par 'gyur// g+ho ra kha ni sgra gcan gyis// nyi ma zos pa ngo mtshar che// shing bu gter du nub pa dang // pha wang gyen du 'byung bar 'gyur// dga' bas bdag ni bsgrubs so zhes// g+ho ra kha ni smra bar byed// nyi ma dang ni zla ba gnyis// ro gcig par ni 'dres par 'gyur// g+ho ra kha ni sgra gcan gyis// nyi ma zos pa ngo mtshar che// nor bu thams cad rdo rjes 'bigs// g+ho ra kha yi rnal 'byor ni// bla ma'i drin gyis grub pa yin// nyi ma dang ni zla ba gnyis// ro gcig par ni 'dres par 'gyur// g+ho ra kha ni sgra gcan gyis// nyi ma zos pa ngo mtshar che// rlung gi de nyid bsgom pa'i man ngag ces bya ba slob dpon g+ho ra khas mdzad pa rdzogs so// 