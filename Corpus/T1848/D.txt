@##// dpal rdo rje rnam par 'joms pa la phyag 'tshal lo// bsgrub bya la mdza' bo dang gces pa dang / so so'i skye bo rnams kyi lce 'bab par 'dod na/ sa sna bdun nam bcu gcig la bsgrub bya'i gzugs khru gang ba byas te/ snying gar gro ga la ra khrag gis ming rus bris te gzhug go// de'i spyi bor e gru gsum brus la// tsher ma sna tshogs pa nyag ma re gzugs so// mgo la ltas ngan sna tshogs sgros brgyan/ lus la gze ma mang po btsugs la dur khab kyis btur/ de bdag gi mdun du bzhag la gtso bo la mchod bstod ci rigs par byas la sran ma rnams dang sgog skya dang / bra ma'i 'brum bu dang / skyi ba dang / bse shing gi 'bras bu la sarba sha trUM hUM phaT ces 'bum phrag gcig bzlas te/ thun gyi skabs su brabs te/ mi chen po rnams kyi lce nyams pa 'di la phob cig ces brjod cing // ri gsum 'dus pa'i rtse la sran ma'i sbyin sreg lan nyer gcig byas la thal ba de rlung la bskur te/ bsgrub bya'i khang pa la khrag gis gtor na nges par mdza' sdug rnams kyi lce 'bab par nges so// skye bo sdang ba'i las myur byed chen mo zhes bya ba/ slob dpon ye shes rdo rjes mdzad pa rdzogs so// 