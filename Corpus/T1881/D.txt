[ #]@##// dpal rta mgrin gyi sgrub thabs/ 'jig rten dbang phyug la phyag 'tshal lo// don med dag la gnod pa'i bya ba rnams spangs te// ri bzhin brtan pas rnam dben sa phyogs song nas ni// gnas der bsam gtan khang pa shin tu yid 'thad par// 'og gis gzhi shin tu 'thas pa kho na la// sa la ma lhung lci ba dri bzang rnams dang ni// bsres pas legs byugs gzugs brnyan 'char ba lta bur bya// dri zhim me tog dag gis gtor la rgyan rnams bre// dkyil 'khor dag tu zhugs shing dam tshig la gnas pa'am// so sor thar la gnas pa'am byang chub sems bskyed pas// bde ba'i stan la gnas nas bdun po rnam par dag par byas// de rjes tshad med bzhi yis bdag blo legs par sbyang // shU n+ya tA'i sngags kyis stong pa nyid du bsgom// bdag nyid rnam shes ngo bo yi ge paM du lta// paM de yongs su gyur bas pad+ma 'dab ma brgyad// pad+ma'i lte bar a las zla ba'i dkyil 'khor ro// de steng paM las nyi ma de steng hU~M bsam bya// de las rdo rje'i lte bar hU~M gis mtshan pa bsam// de las 'od 'phros sa gzhir ba gur du gyur// rdo rje hU~M bcas de las gzhal yas khang pa bskyed// de nas rdo rje hU~M bcas las// bdag nyid rta mgrin skur gyur te// dmar po zhal gsum phyag zhabs bzhi// dbus dmar g.yas sngo g.yon dkar ba// dbus ma'i gtsug nas rta mgo ljang // gyen du kha bltas rta skad 'byin// dang po rdo rje pad+ma bsnams// tha ma gnyis kyis mda' gzhu 'gengs// rigs lnga'i bdag nyid dbu la'o// dbu skra kham nag gyen du brdzes// thod pa'i phreng bas rab tu brgyan// yan lag drug la sbrul gyis brgyan// sku smad stag gi pags pas g.yogs// zhabs bzhi yis ni 'jig rten gyi// lha chen bzhi ni rab tu mnan/ me dpung 'bar ba'i dkyil na bzhugs// dkyil 'khor gyi ni phyogs bzhir ni// shar du rdo rje las byed ma// zhal gcig phyag gnyis sngon por bsgom// lho ru gshin rje las byed ma// zhal gcig phyag gnyis nag mor bsgom// nub tu klu yi las byed ma// zhal gcig phyag gnyis dkar mor bsgom// byang du gnod sbyin las byed ma// zhal gcig phyag gnyis ser mor bsgom// g.yas pa kun la gri gug ste// g.yon pa kun la thod khrag bsnams// dkyil 'khor 'khor lo rdzogs nas ni// ye shes sems dpa' bkug la gzhug // lha yi 'khor lo bsgom byas la// las rnams 'dod na bzlas pa bya// oM ha ha hi hi hriM hriM hri hri hU~M hU~M phaT phaT// bsnyen pa grangs bzhin bzlas nas ni// las byed rnams kyi mtshan sngags bzlas // badzra sho na sa ma ya/ ya ma sho na sa ma ya/ nA ga sho na sa ma ya/ kha rag sho na sa ma ya// rgyal 'gong rgyal tshe la ma sha dom/ ro la khrag 'thung la snying khrag badzra sa du sa ma ya dzaHbadzra dzaHtrig rog ta 'byung po mA ra ya snying khrag dzaHhU~M baM hoHbadzra a gu sha dzaH'byung po'i tshe la ma sha dom/ ro la khrag 'thung // snying khrag 'thung // snying khrag 'byung bo 'byung mo pra ti pre mo'i tshe la ma sha dom/ ro la khrag 'thung snying khrag ma lA ma lA yes yes b+h+yo b+h+yo kroM kroM swA hA/ oM badzra kro d+ha ha ya grI ba hu lu hu lu hUM phaT/ oM Da ki tsa ti bi tsa ti/ hu ya hu ya/ hu lu hu lu/ pu ru te pu ru te hU~M phaT swA hA/ nya sha sgog btsong spangs pa yi// gtor ma lnga'am bzang po dbul// ji ltar 'dod don gsol ba gdab// dpal rta mgrin gyi sgrub thabs slob dpon chen po dpal mar me mdzad ye shes kyis mdzad pa rdzogs so// 