@##// rgya gar skad du/ shrI tsakra saM ba ra sA d+ha naM nA ma/ bod skad du/ dpal 'khor lo sdom pa zhes bya ba'i sgrub thabs/ bcom ldan 'das dpal he ru ka la phyag 'tshal lo// yi dwags gdan la bzhugs shing zhal rnams kun la spyan gsum dang ni phag mo dmar mo'i lus// rtsa ba'i phyag gnyis kyis 'khyud gzhan gnyis kyis ni myur du glang chen gtso bo'i pags pa brgyangs// lhag ma g.yon pa'i phyag bzhis kha T+wAM ga dang zhags pa mi thod tshangs pa'i mgo bo 'phyang // g.yas pas gri gug rtse gsum dgra sta rnge'u chung 'chang ba'i he ru ka la phyag 'tshal lo// bde mchog 'khor lo gsang ba'i don// sgrub pa'i gsang sngags kun bsdus nas// brda yi skad kyis sbas pas te// sgrub pa'i thabs de bdag gis bshad// snying ga'i sa bon 'od tshogs kyis// mdun du bde gshegs spyan drangs nas// mchod pa kun gyis legs mchod de// dkon mchog gsum la sogs pa brjod// thams cad stong par rnam bsgoms nas// sna tshogs pad nyi hUM rdo rje// hUM 'byung mkha' 'gro'i tshogs spros te// blo dang ldan pas phur sogs bya// blo dang ldan pas mkha' dbyings su// 'byung ba thams cad 'dus pa las// ji ltar sna tshogs bzhir gyur pa'i// 'byung ba bzhi yi rnam pa bsgom// de yi rim pa 'di yin te// ba lang gnas kyi lci skam dang // lhag ma mgo skam de nas su// dung chen po yi ngo bo dang // mi phyed rus sbal dag 'gyur bas// phyag bzhi pa dang zhabs bzhi pa// de bzhin phyag 'bum bar du ste// sku mdog dkar po khro bo che// rdo rje dril bu lus la 'khyud// dpa' bo thod pa'i phreng ba can// sku la thal bas nye bar byugs// zhal gyi mche ba cung zad gtsigs// yi dwags chen po gdan du byas// rgyal ba'i 'od zer sprin chen po// de las kun du rnam par 'phro// phyag rgya drug gis lus la brgyan// ral pa yi ni thor tshugs can// g.yas kyi zhal ni gnag pa ste// g.yon pa dmar pa 'jigs pa can// rtsa ba'i zhal ni shin tu dkar// rgyab ni gser du snang ba'o// dus min 'chi las rnam rgyal zhing // yan lag kha T+wAM ga dang sbyar// thod pa ar+g+ha snod kyis ni// zhal dang mtshon char nges sbyar ba'o// de yi shes rab 'jigs pa ma// thod pa'i dum bu'i ske rags can// thod pa shin tu gang ba dang // de yi kha dog lag char 'dzin// ri bo tshang tshing sman ljongs dang // rgya mtsho chen po'i ngos dag la// gdod nas grub pa'i dur khrod du// der ni dkyil 'khor bri bar bya// ji ltar chos kyi skur gyur pa'o// de ltar sprul dang bsrung par bya// kha spyor kha spyor du gyur pa// rdo rje lu gu rgyud du brjod// rdo rje 'byed byed pad+ma la// de tshe bud ba lta bur 'khor// brud pa rdo rje nyid du bshad// de nas rim bzhin spros byas nas// lcags kyu nyid kyis 'khyud bya ste// gtun shing gis ni bskyod par bya// dbyig pa'i mda' yis mnyam skyor te// de nas rig ma zhu bar gyur// sangs rgyas thams cad 'dus pa yi// myur ba nyid du bdag la bskul// oM ma hA su kha badzra satwa dzaHhUM baM hoHsu ra ta s+t+waM dr-i sh+ya ho// yongs su bskul ba tsam gyis ni// 'jig rten khams kyi bde ba'i bdag // ji ltar bskyed pa'i rim pa bzhin// gnyug ma'i sngags las byung gyur te// khu ba'i gzugs las rdo rje can// de nas aM hUM gnyis las bzhengs// kha dog sngon po 'jigs pa po// dmar po 'od kyis dkyil 'khor 'bar// zhal bzhi pa ste 'jogs pa can// drug gnyis phyag gis rnam par brgyan// u ma u ma'i bdag po mnan// nyin byed dbang phyug gdan du bting // rtsa ba'i zhal ni shin tu gnag // g.yas pa kun+da lta bu ste// g.yon pa dmar po 'jigs pa po// nub ni gser du 'bar ba'o// sngar gyi lag char yang dag ldan// spyan gsum gyis kyang yang dag mdzes// cung zad khro zhing bzhad pa'i zhal// g.yon brkyang ba yi gar gyis bzhugs// de yi shes rab phag mo ni// dmar mo kha dog cher 'bar ba// zhal gcig phyag gnyis rnam par mdzes// rdo rje dang ni mi thod 'phyang // bcom ldan 'das kyis zhal bzhi byin gyis brlab pa ni// oM sum+b+ha ni sum+b+ha hUM hUM phaT// oM gr-ih+Na gr-ih+Na hUM hUM phaT/ oM gr-id+NA pa ya gr-ih+NA pa ya hUM hUM phaT/ oM A na ya ho b+ha ga bAn bid+yA rA dza hUM hUM phaT/ de ni lugs las bzlas pa'o// oM d+harmA d+hA tu swa b+hA ba At+ma kou0f85haM zhes bya ba ni bsnyen pa'o// oM ha snying gar rdo rje sems dpa' 'o// oM na ma hi spyi bor rnam par snang mdzad do// oM swA hA hu spyi gtsug tu pad+ma gar gyi dbang phyug go// oM bau Sha Ta he mchan khung gnyis su dpal he ru ka'o// oM hUM hUM ho mig gnyis su rdo rje nyi ma'o// oM phaT haM rta mgrin te/ yan lag thams cad la mtshon cha'o// oM oM baM lte bar rdo rje phag mo'o// oM haM yoM snying gar gshin rje ma'o// oM hriM moM khar rmongs byed ma'o// oM hreM hriM spyi bor skyod byed ma'o// oM hUM hUM spyi gtsug tu skrag byed ma'o// oM phaT phaT lha mo'i gnas thams cad la/ nye ba'i sgrub pa'o// snying ga'i zla ba'i dkyil 'khor la gnas pa'i yi ge hUM ni thugs rdo rje'o// oM hrIHha ha hUM hUM phaT lkog mar gsung rdo rje'o// oM shrI badzra he he ru ru kaM hUM hUM phaT DA ki nI dzA la saM ba ra swA hA ni dpral bar sku rdo rje'o// oM sar+b+ba bu d+d+ha DA ki nI ye badzra war+Na nI ye hUM hUM phaT swA hA zhes bya ba ni lha mo'i snying gar ro// oM tsa haM hUM phaT lkog mar ro// oM badzra bai ro tsa ni hUM phaT dpral bar ro// spyi bor yi ge oM mo// snying gar yi ge hUM ngo // ze 'bru la ni yi ge AH'o// rked par ni yi ge swA'o// brlar ni yi ge hA'o zhes bya ba ni sgrub pa'o// ye shes dam tshig mnyam gyur pas// de phyir 'di ni rdo rjer brjod// dbang gi don ni bsgoms byas nas// phyis ni mchod pas mnyes par bya// ling+ga gnyis la sngags bkod la// sna rtser a yig rnam par dgod// de bzhin ling+ga'i lte ba la// yi ge baM ni rnam par bsam// blo ldan rnal 'byor ma la bsrub// dag pa'i lus ni dri ma med// ces bya ba 'di ni dang po'i rnal 'byor ro// oM sar+b+ba ta thA ga ta a nu rA ga Na At+ma kou0f85haM// snying ga'i sa bon 'od zer gyis// bde bar gshegs pa spyan drangs te// a wa d+hU tI gnas de bzhin// smin ma'i bar du nges par gzhug // dang por dbyangs dang yang dag ldan// de ni skad cig gis gsal bsgom// mgal me'i 'khor lo ltar gnas pa// rnal 'byor ma ni de bzhin no// 'bar ba'i phreng ba du ma ni// 'khor lo thams cad kyi ni sgo// zhal bzhi dpa' bo rnams kyis so// dpa' bo rnal 'byor mas yongs bskor// rtsa ba'i lam ni thams cad du// sngags pa ji ltar dbye 'dod pas// de nyid dbye ba tha dad nyid// mkha' 'gro ma ni nyis sbyor byed// chags pa chen po'i dkyil 'khor ni// dgos pa'i phyir ni rab sgrub byed// dam pa'i rnal 'byor ma rnams kun// yul dang yul la nges par sbyar// de nas mkha' 'gro ma rnams ni// gnas la rnam par gnas pa ste// shar nas mkha' 'gro ma sngo skya'i 'od can no// byang nas lA ma ljang ser ma'o// nub nas dum skyes ma dmar ser ro// lho nas gzugs can ma dkar ser kyi mdog can te/ 'di thams cad ni ro'i steng na thod pa dang gri gug lag na thogs pa/ skra gyen du brdzes pa/ rgyan rnams kyis brgyan pa zhal gcig pa/ dbu la sangs rgyas kyi gzugs brnyan gyis mtshan cing yang dag par ldan par gar stabs kyis bzhugs pa'o// thod pa rnams su glang po dang ce spyang dang mi dang ba lang rnams rim pa ji lta ba'o// mtshams bzhir yang lngar gcig gis ma tshang ba'i snod do// mgo bo pul+li ra ma la ya nas khaN+Da ka pA li dang rab tu gtum mo ste// so dang sen mo 'bab pa'o// spyi gtsug 'bar ba 'dzin pa nas ma hA kaM ka la dang gtum pa'i mig can ma ste/ skra dang spu 'bab pa'o// rna ba g.yas pa u D+ya na nas kaM ka la dang 'od ldan ma ste/ pags pa dang dri ma 'bab pa'o// ltag pa arbu da nas mche ba rnam par gtsigs pa dang / sna chen ma ste sha 'bab pa'o// de dag ni shar phyogs la sogs pa nas lugs dang mthun pa'o// rna ba g.yon pa'i mchod sbyin nas dpa' bo bzang po dang / dpa' bo'i blo ma ste/ thams cad du chu rgyus 'bab pa'o// smin dbus dga' ba'i dbang phyug nas 'od dpag tu med pa dang / mi thung ma ste/ rus pa dang dri ma 'bab pa'o// mig gnyis lha mo'i mkhar nas rdo rje 'od dang lang+ka'i dbang phyug ma ste/ de ni rtag tu mchi ma 'bab pa'o// dpung pa mA la be nas rdo rje'i lus dang / shing grib ma ste snying ga'i chu ba 'bab pa'o// de dag ni dbang ldan la sogs pa'i mtshams nas/ thugs kyi 'khor lo'i mkha' spyod ma rnams snyoms par zhugs pas bzhugs so// de bzhin du mchan khung 'dod pa'i gzugs nas aM gu ri dang / ai ra ba ti ste/ de rtag tu mig 'bab pa'o// nu ma gnyis po o tre nas/ rdo rje ral pa can dang / 'jigs byed chen mo ste/ mkhris pa 'bab pa'o// lte ba tri sha ku ne nas dpa' bo chen po dang / rlung gi shugs can ma ste/ glo ba 'bab pa'o// sna'i rtse mo ko sa la nas/ badzra hUM ka ra dang chang 'thung ma ste/ rgyu ma'i phreng ba 'bab pa'o// de dag ni shar la sogs pa nas so// kha ka ling+ga nas su b+ha dra dang / ljang lha mo ste/ logs kyi rtsa 'bab par bshad pa'o// mgrin pa lam pA ka nas rdo rje bzang po dang / shin tu bzang mo ste/ lte ba 'bab ba'o// snying kAny+tsi nas 'jigs byed chen mo dang / rta rna ma ste/ bi sna ma 'bab pa'o// mdoms par hi mA la nas mig mi bzang dang / kha ga na ste/ mtshog ma'i srubs 'bab pa ste/ mtshams su sngar bzhin te/ gsung gi 'khor los spyod ma ste/ de rnams ni snyoms par zhugs pas rnam par gnas so// ling+ga yi dags gnas pa nas// stobs po che dang 'khor lo'i shugs can te// bad kan 'bab pa'o// bshang ba'i lam khyim gyi gnas nas rin chen rdo rje dang / dum skyes ma ste dri ni rtag tu 'bab pa'o// brla sau rASh+Ta nas/ rta mgrin dang chang 'tshong ma ste/ khrag 'bab par rab tu grags pa'o// byin pa gnyis gser gling nas/ nam mkha'i snying po dang / 'khor lo'i go cha ma ste/ rdul 'bab par gyur pa'o// de dag ni shar la sogs pa'i phyogs so// sor mo na ga ra nas ni dpal he ru ka dang / shin tu dpa' mo ste/ tshil 'bab pa'o// rkang pa'i rgya ba sin+d+hu nas ni pad+ma gar gyi dbang phyug dang stobs chen mo ste/ 'di ni rtag tu mchi ma 'bab pa'o// mthe bo mya ngam nas rnam par snang mdzad dang 'khor los sgyur ma ste/ mchil ma 'bab pa'o// pus mo ku lu tA nas/ rdo rje sems dpa' dang brtson 'grus chen mo ste/ byis pa'i snabs 'bab pa'o// sngon bzhin mtshams rnams su ste/ sku'i 'khor lo sa 'og na spyod pa rnams snyoms par zhugs pas bzhugs so// shar gyi sgo nas khwa gdong ma'o// byang nas 'ug gdong ma'o// nub nas khyi gdong ma'o// lho phyogs nas phag gdong can te/ mkha' 'gro ma la sogs pa rnams kyi kha dog dang mtshan ma dang ldan pa/ ro la zhon cing de las 'od zer 'bar bas/ bzhin kun du rnam par 'gyur zhing sna tshogs su rnam pa bsgyur ba ste/ lugs dang mthun pa'o// pho nya mo rnams ni lugs dang mi mthun pas yang dag par rnam par gzhag ste/ me'i mtshams nas gshin rje pho nya mo'o// srin po'i mtshams nas gshin rje brtan ma'o// rlung mtshams nas/ gshin rje mche ba gtsigs ma'o// dbang ldan gyi mtshams nas gshin rje 'joms ma ste/ 'di dag kyang kha dog gnyis gnyis ma'o// yid du 'ong ma snga ma lta bur ro la zhon pa'o// dpal he ru ka la sogs pa dpa' bo rnams ni rdo rje dang dril bus 'khyud pa'i phyag rgya can no// lha mo thams cad kyi phyag na gri gug dang thod pa thogs pa sgeg pa la sogs pa'i nyams dang ldan pa/ spyan gsum ma mche ba gtsigs pa/ thod pa'i phreng bas brgyan pa/ 'od zer du ma spro zhing 'bar ba/ khro gnyer yon po'i mig gis blta ba/ ro mnan cing de las 'od zer 'bar ba/ nyi ma la gar gyis bzhugs pa'o// khwa'i gdong can ma la sogs pa bshad pa ni/ stag gi pags pa'i sham thabs can// thor tshugs kyi nor bu dang // rna cha dang mgul rgyan dang / gdu bu dang rdo rje'i rked pa dang / thod pa'i phreng bas mgul pa brgyan pa/ de bzhin du rkang pa gnyis la dril bu g.yer khas brgyan pa/ shin tu g.yon brkyang bas bzhugs pa'o// gong gi dpa' bo nyi shu bzhi// he ru ka dpal rigs byung pa// mkha' 'gro ma ni nyi shu bzhi// phag mo'i rigs las byung ba'o// ye shes dam tshig mnyam gyur pas// de phyir rdo rje zhes su brjod// dbang gi don ni bsgom byas nas// phyi nang mchod pas mnyes byas te// thams cad snga ma lta bu'o// da ni byang chub kyi phyogs kyi chos sum cu rtsa bdun gyi lha'i sbyor bas rnam par gzhag ste/ lus dran pa nye bar gzhag pa ni/ mkha' 'gro ma zhes bya ba nas/ mi dge ba'i chos ma skyes pa rnams mi bskyed pa ni gshin rje brtan ma'o zhes bya ba'i bar/ bcom ldan 'das rdo rje 'chang chen pos gsungs te/ byang chub kyi phyogs kyi chos sum cu rtsa bdun gyi lha'i rnam par dag pa'o// snying gi nang song pad+ma ni// 'dab ma brgyad pa ge sar bcas// de yi nang du son pa'i rtsa// mar me lta bu'i rang bzhin te// chu shing gi ni me tog bzhin// 'chang zhing kha ni 'og tu'o// de yi nang song dpa' bo ni// yungs kar sbom phra'i tshad tsam ste// gzhom med hUM ste sa bon ni// ba mo lta bur 'dzag pa nyid// lus can rnams kyi snying dga' ba// de phyir zhes bya rnam par bshad// me ni chen po'i gzugs kyis ni// phag mo'i thig le ru ni brjod// las kyi rlung gis bskul ba yis// lte ba'i dkyil 'khor du ni 'bar// dpyid thob pas ni mnyes gyur nas/ snyoms par 'jug pa rnam par gnas// 'di ni he ru ka dpal dpa'// dpyid kyi thig ler brjod pa'o// stong pa nyid kyi tshul 'dzin ma// rgyu dang mi rgyu yang dag gnas// sku gsung thugs kyi dbye ba yis// sgo ni rnam pa gsum 'byung bar// 'byung ba 'di ni 'jug pa ste// 'di dag thams cad lus la gnas// lte ba'i a yi tshul gyis ni// thung du ru ni yongs su grags// snying la hUM gi yi ge ni// ring po tshad gnyis dag tu gnas// mgrin par oM gyi gzugs kyi ni// shin tu ring po tshad gsum pas// dpral ba'i haM zhes bya ba ni// mi shigs pa yi thig le'o// 'khor lo bzhi yi dbye ba yis// sa sogs 'byung ba bzhi dag dang // thun bzhis byin gyis brlabs pa yis// skad cig bzhi ni 'byung ba dang // dga' ba bzhi yi rang bzhin gyis// sbyor ba bzhi ni sngon du'o// mchog tu dga' ba'i mtshan nyid kyis// bya dang byed pa'i dngos po min// rdo rje sems dpa'i tshul gyis ni// 'dir ni ji ltar bde bar rol// pad+ma 'dab ma bzhi po yang // phyogs bzhir rnam par gnas pa ni// 'byung ba bzhi yi rtsa yin te// mar me lta bu'i rang bzhin no// mtshams su rnam par gnas pa'i tshe// de ni nang song bzhi po yang // de nas bdud rtsi lnga 'bab pa// de nyid rang bzhin med tshul gyi// 'dir ni mchod pa'i tshul gnas pas// mchod pa bzhin du yang dag bshad// lus kyi snying gi nang na ni// rtsa rnams brgyad ni rnam par gnas/ gzhan yang sku gsung thugs dbye bas// nyi shu rtsa bzhi yang dag bshad// gnas sogs dbye ba la brten te// gnas dang gnas la rnam par gnas// ltung byed la sogs rnam dag pa// khwa gdong la sogs sngar ji bzhin// zhes bcom ldan 'das rdo rje can gyis rgyas btab pa'i phyir gsungs so// rdzas bcu las ni sngar bsam pa// yi ge a las byung ba'i snod// rlung gi me yi dkyil 'khor la// sbar bas kho la bar gyur pa dang // dbyangs yi ga dang po yang dag ldan// skad cig de las 'bar zhing blta// bzlog pa'i yi ge mnyam sbyor ba// rgyud kyi sngags ni bsgom par bya// yi ge oM gyis kun gsal bas// de nyid gsum la yang dag brjod// de ltar bsgoms gyur na lha mo// rdzas kyi dngos grub bzang po byed// 'di yi rnal 'byor dngos grub ni// byin gyis brlabs par yang dag 'gyur/ oM A ral+li dzaHhUM baM hoHsa ma ya s+t+waM/ oM badzra DA ki nI/ kha kha khA hi khA hi/ i maM ba liM b+huny+dza tha pi ba tha ma ma karma sA d+ha ya tha oM AHhUM pheM pheM swA hA/ oM na mo b+ha ga wa te bI re shA ya/ ma hA kAlpa a g+ni saM ni b+hA ya/ dza Ta ma ku Tot+ka TA ya/ daM Sh+T+ra ka rA lo gra b+hI Sha Na mu khA ya/ sa ha sra b+hu dza b+hA su rA ya/ pa ra shu pA sho d+yA ta shU la kha T+wAM ga d+hA ri Ne/ byA g+h+rA dzi nA m+ba ra d+ha rA ya/ ma hA d+hUm+b+rAn+d+hA ka ra wa pu ShA ya/ oM ka ra ka ra ku ru ku ru/ ban+d+ha ban+d+ha/ trA sa ya trA sa ya/ k+Sho b+ha ya k+Sho b+ha ya/ hrauM hrauM hraHhraHpheM pheM/ phaT phaT/ da ha da ha/ pa tsa pa tsa/ b+hak+Sha b+hak+Sha/ ba sa ru d+hi ra an tra mA lA ba laM bi ni/ gr-i h+Na gr-ih+Na sap+ta pA tA la ga ta b+hu dzaM ga sa ra paM bA/ tardza ya tardza ya/ A kaD+D+h+ya A kaD+D+h+ya hriM hriM dz+nyauM dz+nyauM/ k+Sh+mAM k+Sh+mAM haM haM/ hiM hiM/ hUM hUM/ ki li ki li/ si li si li/ hi li hi li/ d+hi li d+hi li/ hUM hUM phaT/ sngags thams cad kyi mtha' ru hUM dang phaT ces bya ba'i yi ge sbyar ro// rab tu gtum mo la sogs pa'i mkha' 'gro ma rnams ni/ rang gi ming gi sngags nye bar brjod do// dang por oM gyi yi ge dang / mthar hUM gi yi ge rab tu sbyar ro// oM shrI badzra he he ru ru kaM hUM hUM phaT/ DA ki nI dzA la saM ba ra swA hA/ oM hrIHha ha hUM hUM phaT/ oM sum+b+ha ni su m+b+ha hUM hUM phaT/ oM gr-ih+Na gr-ih+Na hUM hUM phaT snying po dang nye ba'i snying po'o// oM sarba bud+d+ha DA ki ni ye/ badzra war+N+Na nI ye hUM hUM phaT swA hA/ snying po'o// oM bai ro tsa nI ye hUM hUM phaT swA hA nye ba'i snying po'o// oM tsau rI hUM hUM phaT/ nye ba'i snying po'o// rje btsun ma'i rkang pa'i sngags so// oM ha/ na ma hi/ swA hA hu/ bau Sha Ta he/ hUM hUM ho/ phaT haM dpa' po'i go cha drug go// oM baM haM yoM hriM moM hriM hriM hUM hUM phaT phaT/ yi ge oM ni thams cad du ste/ rnal 'byor ma drug gi go cha'o// dpal 'khor lo sdom pa'i sgrub thabs slob dpon chen po brtul zhugs kyi spyod pa'i zhal snga nas mdzad pa rdzogs so// 