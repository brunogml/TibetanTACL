@#// 'phags pa spyan ras gzigs dbang phyug la phyag 'tshal lo// rab tu snga bar langs nas ni// dri zhim chu yis bkang ba yi// bum par brtson mdzad spyan ras gzigs// bzhu ba'i rgyun gyis lus bkru bya// dge ba'i khang bu dam par ni// brtse ldan skyes bu che rnams kyis// dul ba'i blo gros dran pa dang / bag yod dbang po rab bsdams pas// zhugs la sna tshogs mchod pa yi// rdzas rnams chal par bkram bya zhing // dri bsung bdug pa mchog gis bdugs/ khro bo'i rgyal po'i sngags bzlas bya// oMHa bi g+h+nan sarba to Sha pra ha na hUM phaT/ de nas lha yi rnal 'byor gyis// ji bzhin bskyed dang rdzogs pa yi// cho ga rim pas sngon btang la// pha Ti ka yi sbyor ba brtsam// rdo rje lcags kyu'i phyag rgya dang // smin mtshams 'phro ba'i 'od zer gyis// brtson pa'i 'jig rten gsum dbang po// skad cig tsam gyis mdun du drang // shel ltar dri med yangs pa yi// pho brang rin chen sgron ma can// rab tu nyams dga' lham me ba// rgyan rnams kun gyis phun tshogs lha// rlung gis bskyod pa'i g.yer kha rab snyan bde bar gshegs pa'i gsung rab las// bstan pa gang dag shin tu rnam nges rtag dang bde dang gtsang ba dang // bdag tu chags pa'i lta ba'i kun sel mi rtag sdug bsngal mi gtsang dang // bdag med chos ston nam mkha'i mthar thug skye dgu'i snying rab sim byed bsam// dgu brgya dgu bcu rtsa dgu yi// gzhal med khang brtsegs dam pa dag // kun tu 'od 'tsher rgyal ba yi// sku mdzes mang pos rab brgyan pa'o// khang bzangs re yang mchod pa yin// lha mo bcu drug bcu drug gis// mngon par rol byas rtag tu rtsen// thams cad ting 'dzin bskyed brtson pa'o// de yi phyi rol nye 'khor du// phyogs skyong bcu yi bu rnams kyis// brtson byas mchod pa'i sprin phung las// lus phyed mngon phyung btung pa'o// phyogs bcu'i rgyal ba thams cad kyi// smin mtshams mdzod spur byung ba yi// skar mda' ltar dkar 'od 'phros pas// khang bzangs rgyal ba'i thugs bskul bya// 'di ltar rnam par g.yengs kun gyi// rtsa ba 'dzin pa yin pa'i phyir// mkhas pa ting 'dzin myur 'dod pas// 'dzin pa mtha' dag spang bar bya// de 'dzin pa ni rnam bzhi ste// longs spyod bshes dang lus nyid dang // dge ba'i tshogs la mngon zhen pa'o// 'di dag gzhan gyi don du bsngo// de nas me long zla rgyas dang // dbang po'i gzhu dang 'od kyi khyim// ston gyi nam mkha'i gung rnams kyis// sbyor ba brtan pas rnam par bsgom// 'jig rten mgon po'i ting nge 'dzin// thogs med 'od dpag med nyid kyis// dbu brgyan hrIHyig snying po can// smin mtshams nyi mas mtshan gyur blta/ oM AHhrIHma ma tsi tra sa ma ya d+hi badzra mu tra pra t+yud ta pheM phe pheM dz+wa la dz+wa la dz+wa la hUM hUM hUM/ sngags 'di rgyal ba'i sku gsung thugs// ting 'dzin dbab pa'i phyag rgyas te// rang bzhin pad+mo 'dab stong dbus// thig le dkar 'tsher rdo rje'i rgyu// nyi ma'i zer gyis pad+mo dbye// thig le las ni 'od tshogs spro// de yis mun pa kun bsregs pas// thogs med bsam gtan rang byung 'gyur// ting nge 'dzin myur du bskyed pa'i gdams ngag rdzogs so// 