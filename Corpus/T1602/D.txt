@#// dpal ting 'dzin gyi rgyal po byin gyis brlabs pa'i gter la phyag 'tshal lo// dpal ldan pad+mo 'dzin dbang gis// sngags mthu ma grub grub pa dang // nyams chags gso ba'i cho ga ni// mkhas pas 'bad de bsgom par bya// tha mal lus kyi snying 'dab dbus// phyogs kyi kha dog can hUM yig // rnal 'byor rgyal po rang sems gzhi// dkar 'khyil gzi brjid 'od mdzad bsgom// kha dang rna ba sna gnyis dang // mig gnyis bshang dang gci ba'i sgo// de bzhin rkang pa lag gnyis ni// gtso bo las spros rdo rje bdag // gsang ba'i dkyil 'khor cho ga bzhin// pad+ma ut+pal rdo rje phra// nyi zla rdo rje hom khung zlum// rgya gram rdo rje rtse mang nyid// a phreng ka phreng dkar dmar gyis// bskor bas khrag 'thung 'jigs pa'i sngags// thugs rje 'phros pa'i 'od zer las// skyes pa'i sbyor ba yi dags bya// dam tshig rdo rje hUM yig las// ye shes dpal 'dzin bcu gnas ni// mchod sogs cho ga bzhin btud nas// ting 'dzin sems dpa' rtse gcig bya// rnam par rtog pa kun shigs dang // ye shes phyag rgya mchog sbyor la// mnyam gzhag phrin las bcu lhag spyod// mkhas pas som nyi med par spyad// rtag tu sems can la phan dang // lhag pa'i lhas de de nyid shes// rnal 'byor cho ga la brtson pas// zla ba drug na rtags mthong 'gyur// lus nang me lce 'bar ba ltar tsha me 'od rnam par 'khrugs pa dang // rdo rje'i spu skyes kha nas me 'bar skye bo mang po'i mgo btud bstod// lag na rdo rje ral gri 'bar thogs ha la'i sgra sgrogs phyogs bcur rgyug // mig 'bras rab gsal sgron ma'i 'od 'char blo gros nye bar zhi ba'o// byin rlabs mi zad pa'i cho ga rdzogs so// 