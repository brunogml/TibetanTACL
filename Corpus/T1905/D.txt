@##// de la rang ngam gzhan la srung bar 'dod pas/ dang por gro ga'am ras sam shing shun la/ gur kum gyis rim pa bzhir gnas par bskor te dbus su 'khor lo rtsibs brgyad pa bkod pa'i lte ba la bsrung bar bya ba'i ming srung tshig dang bcas pa bris te/ rtsibs brgyad po dag la ni/ oM r-i Shi ga na nas aSh+Ta na ma'i bar du so sor bris te/ de yang srung ba'i tshig dang bcas par ro// gnyis pa la ni/ tar+ya thA/ oM nas hUM drUM ban+d+ha'i bar du sde tshan brgyad du dgod par bya'o// rim pa gsum bar ni zhi bar byed ba'i rig sngags/ tar+ya thA/ hUM nas ma ma'i bar du dgod par bya'o// rim pa bzhi par ni thams cad 'joms pa'i rig sngags/ oM a si tA na lArka nas bi sa na ya'i bar du srung ba'i tshig dang bcas pa dgod par bya'o// de ltar bris pa de bum pa'am maN+Dal steng du bzhag nas/ bdag nyid lha'i rnal 'byor rdzogs par bya ste/ 'khor lo'i dbus kyi yi ge las 'phags ma gdugs dkar mo can 'khor bcas bskyed par bya'o// de nas mdun du gzhal yas khang bsams te/ ye shes kyi lha tshogs spyan drangs mchod pa bya ste/ gzungs nas 'byung bas gsol ba btab la/ bzlas pa brgya'am stong ngam ci tsam 'tsham par bya'o// de nas 'khor lo yang mchod cing tshangs pa dang / dbang po dang / nye dbang dang / legs ldan la sogs pa la gtor ma phul te/ gsol ba btab nas rang ngam gzhan skyes pa'am bud med de phyag 'tshal zhing skyabs su 'gro ba byas nas/ yungs kar dang bcas pas lus sam mgul du btags na mes mi tshugs pa la sogs pa'i yon tan dang ldan no// slob dpon tsan+d+ra go mis mdzad pa'i bsrung ba'i 'khor lo rdzogs so// 