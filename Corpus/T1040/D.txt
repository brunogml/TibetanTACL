@##// rgya gar skad du/ badzra tsaN+Da kro d+ha sA d+ha na nA ma/ bod skad du/ khro bo rdo rje gtum po'i sgrub thabs zhes bya ba/ dpal rdo rje gtum po la phyag 'tshal lo// dang po sgrub pa po dkon mchog gsum la dang / bas/ byang chub tu sems bskyed la/ bla ma dang dkon mchog gsum la mchod par bya'o// de nas stong pa nyid du bsams la/ pad+ma dang / nyi ma'i steng du hUM las yang dag par byung ba'i rdo rje gtum po sku mdog nag po/ zhal gcig pa/ phyag gnyis pa/ phyag g.yas pas gnam lcags kyi rdo rje zhun ma bsnams pa/ g.yon pas thugs kar sdigs mdzub mdzad pa/ zhabs g.yon brkyang ba/ g.yas bskum pa/ spyan gsum me'i mdog 'dra ba/ sbrul gyis brgyan pa/ skra kham pa gyen du 'bar ba/ bskal pa'i me'i nang na bzhugs pa/ sku las khro chung dang khyung mang po 'phro ba cig gsal bar bskyed la/ snying gar hUM la sngags 'dis bskor la bzlas so// oM badzra tsaN+Da ma hA ro Sha Na hUM phaT/ skyon sngags hUM la bsdu'o// de nas gdon gzhom par 'dod na/ rdo rje de khyung nag po phyag gnyis kyis sprul mgo nas za ba/ gshog pa gdengs pa mchu sder rdo rje 'bar bar bsam/ g.yon pa'i sdigs mdzub thur du bsngams pa las me 'bar bar bsams la/ sngags 'di bzlas par bya'o// hUM phaT Sha Na ro ma hA tsaN+Da badzra ga ru Na de ba then phyung // sa ga nA ga snying la gzir/ thum ril rbad drag po gsum dang ldan par bzlas so// de nas gdon gsad par 'dod na/ rang gi rmi lam du ci byung ba thams cad bsreg cing sngags 'di bzlas so// oM nA ga tsaN+Da tshal pa u rta ke / nA ga tsit+ta shak+ti tshal pa naM/ nA ga tri sa ya ti/ big+h+naM ta/ nA ga kro d+ha bi da rA dza ya/ shi shi/ nan nan/ dul dul rbud rbud thum ril dzaHdzaH/ lan gsum gyis thub par 'gyur ro// tha ma mnan par bya'o// gtum chung khra thogs ma'i sgrub thabs rgyal po zla ba'i snying pos mdzad pa rdzogs so// // lo tsA ba sgeg pa'i dpal gyis bsgyur ba'o// 