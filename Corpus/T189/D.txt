@##// dpal 'khor lo bde mchog la phyag 'tshal lo// zhi ba'i sbyin sreg gi thab khung gi kha dog dkar po dbyibs zlum po/ rgyar khru gang pa/ zabs su de'i phyed/ yang na kham phor so ma btang ba ru de'i thab khung gi dkyil 'khor du bde ba chen po'i 'khor lo/ de'i phyi rol du thugs kyi 'khor lo/ de'i phyi rol du gsung gi 'khor lo/ de'i phyi rol du sku'i 'khor lo/ de'i phyi rol du dam tshig gi 'khor lo bris la/ phyag mtshan thams cad gri gug tu bya'o// yi ge bdun pa byed na thab khung lte ba la rdo rje dang gri gug// 'dab ma rnams la yang gri gug dgod/ yang na shin tu bsdus pa byed na rdo rje dang gri gug dgod do// de nas rdzas bsham pa ni shing skam po'am/ lci ba skam po yang rung // sreg rdzas 'bru'am/ ti la la sogs pa ci yod kyang rung ba/ sbyang ba spar ba rtogs par byas pa bshams pa/ thab khung du shing bkang la me sbar la/ de nas skad cig tsam gyis bdag nyid yi dam lhar bskyed la/ thab khung la sogs pa mi dmigs par bsgoms la/ hUM las thab khung sngar gyi dang 'dra bar bskyed la/ de'i nang du ram las me gru gsum pa bskyed la/ de'i nang du a bsam/ a zhu ba las dbyug to// de yang as mtshan pa/ de yongs su gyur pa las me lha sku mdog dkar po rgyan thams cad kyis brgyan pa/ zhal gcig phyag bzhi pa bskyed la/ de'i thugs kar yaM las rlung raM las me gru gsum pa bsam/ zur gsum la oM AH hUM gsum la/ dbus su lha sum cu rtsa bdun bsgom mo// de nas lag pa g.yas pa'i mthe bos srin lag mnan la/ 'jig rten las 'das pa'i me lha spyan drangs la bstim/ mchod pa la sogs pa dang sreg rdzas la sogs pa rnams sngags 'dis dbul bar bya'o// oM ag+na ye/ oM hrIH ha ha hUM hUM phaT/ che ge mo sarba bA paM shIn+taM ku ru swA hA/ sar+b+ba big+h+n+waM/ sar+b+ba dz+wa ra/ sar+b+ba gra he/ sar+b+ba u pra dra be/ sar+b+ba duHswa ba ni/ sar+b+ba dur ni mit+ta/ sarba a kA la mri t+yu pra sha ma na swA hA/ sar+b+ba byA ku la tsit+ta ya shIn+taM ku ru swA hA/ tshur gshegs tshur gshegs 'byung po che// me lha'i rgyal po drang srong mchog // sreg blugs zhal zas bzhes slad du// 'di nyid du ni bzhugs su gsol// e h+ye hi ag+ne dzaHdzaH/ gang yang bdag blo gti mug pas// legs spyad 'di la nyes spyad gang // gang phyir lus can skyabs gyur pas// de kun mgon pos bzod par mdzod// gtso bo nus pa ma mchis sam// ma tshang ba'am ma rnyed pas// 'dir ni bya ba gang bgyis pa// de kun khyed kyis bzod par mdzod// bdag gi don dang sems can don// byin za khyod kyis mdzad lags kyis// tshim zhing mgu bar gyur nas kyang // rang gnas dag par gshegs su gsol// bde mchog gi sbyin sreg gi cho ga bsdus pa rdzogs so// 