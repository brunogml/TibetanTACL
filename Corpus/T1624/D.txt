@#// thugs rje chen po gzi brjid 'bar ba la phyag 'tshal lo// sngags pa gang zhig lus rid nyam chung dang // bzhin bzang mthong bas 'gro ba dang 'gyur nyid// spro ba lhur len skye bo sdud byed pa// de dag phyir ni gzi brjid bskyed pa bri// gzi brjid 'bar ba brjid pa'i sku// ras ris la sogs mdun bzhugs la// brgya rtsa brgyad mtshan bstod pa yis// gus bstod me tog phreng ba gdags// gzhon nu ma brtul me long dam// rin chen sogs 'od brdar ba yis// sku bkram me tog spos sogs dbul// me yi las kyis dngos grub blang // sprin bral nyi ma zla ba dang // mar me 'bar ba'i 'od reg pas// sku gzugs gsal bar byas nas su// hrIH yig gzi brjid snying po bskyed// de la sku mchog bstims la sku// rang 'dra dpag tu med 'phros pas// rdzogs sangs rgyas sogs gzi brjid bsdus// 'gro ba gzi brjid bskyed bdag don bsgrubs pas// phyi nang lus dang snying gi dbus// 'khor lo pad+ma pad+mo can// gzi brjid rgyal po 'od 'bar ba// sdig 'joms rtag tu bsgom par bya// gzugs sgra dri ro reg dang chos// sangs rgyas sras po gze bskyed la// gzi chen 'bar ba'i gsang sngags kyis// stobs bskyed bya phyir rtag tu dbul// sems can gzi byin chung ngu gang // de dag la yang cho ga bzhin// bzang dang 'gran zla ma rabs rim// dga' dang 'dun pa snying rjes spyod// lhag pa'i sems dang lhan cig tu// rlung dang 'od dang 'od 'byung zhing // spro bas skye bo thams cad kyi// yid 'ong rlom pa zhu bar byed// mi gang 'jig rten mgon la dad// 'bar ba'i mtshan mas rtag lus mtshan// de ni dud 'gro 'dra na yang // 'gro ba'i mig sngar lha ltar sdug // oM AHhrIHma hA dz+nyA na swA hA/ oM AHhrIHma hA kA ru Ni ka swA hA/ oM AHtrIHma hA dz+wa la ga to swA hA/ lus las me 'bar 'od 'byung dang // nyi ma la sogs snang bar reg // rin chen sgron ma lag na thogs// 'di dag gzi brjid sgrub pa'i ltas// de nas blo ldan grong khyer sogs 'jug rang gi khyim du de brten la// 'od 'bar mdog bzangs mar me dri zhim bdug pa can skor snyan pa'i sgras// legs mchod su yang ji srid bdag song de srid mthong ba 'bab bkag la// slar log don bsgrub gtor mas mnyes bya slob ma bzang la rgyu mchod bsgoms// gzi brjid bskyed pa'i cho ga rdzogs so// 