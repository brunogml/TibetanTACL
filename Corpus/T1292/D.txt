rgya gar skad du/ tsit+ta rat+na bi sho d+ha nAM mA rga laM/ bod skad du/ sems rin po che sbyang ba'i lam 'bras/ rje btsun mi pham mgon po la phyag 'tshal lo// rnyed dka'i dal 'byor myur du 'jig // las dang de 'bras sdug bsngal yin// de spong shes rab snying rje bsgom// skyes gsum lam gyis don gsum thob// dam pa gsum gyis bsod nams bsags// rgya chen thabs kyis yang dag spel// shes rab zab mos rnam dag bya// zung 'jug bsngo bas rgyas gdab bo// kha che'i rigs las bal yul du sku 'khrungs pa'i paN+Di ta chen po dpal lnga rig pa'i mchog bud+d+hA shrI dz+nyA na'i zhal snga nas gsungs pa sems rin po che sbyang ba'i lam 'bras zhes bya ba rdzogs so// // mkhas pa chen po de nyid kyi spyan sngar lo tsA ba byams pa'i dpal gyis bal yul yam 'gal gyi gtsug lag khang du bsgyur ba'o// 