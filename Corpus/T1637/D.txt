@#// bcom ldan 'das rdo rje 'bar ba la phyag 'tshal lo// gnyis med rnam par mi rtog dag // zhi ba'i dbyings su bsrung rdzogs nas// thugs rje'i stobs kyis gzhan skyob dpal// 'jig rten mgon po la btud brjod// ya nga mya ngan phongs pa yi// gnas su bdag nyid de nyid tshe// pad+mo can gyi lcags kyu yis// rdo rje chen po'i bsrung ba brtsam// bde gshegs mdzad pa'i lhag ma can// lte ba rwa rtse pad+ma lhas// mtshan pa lhag par gnas legs byas// sor bzhi sor gcig tshon gang tshad// rin chen maN+Dal bkod dbus su// sgron chen bzhis bskor pad+mo'i steng // grags chen phyag rtse nas 'bab pa'i// 'o mas khrus gsol mchod pas mchod// pad+ma rdo rje dam tshig che// gsang sngags rgyal po rjes dran pas// bdun phrag gcig tu bzlas bsnyen te// ye shes rgyal po mngon bzhugs bstod// oM AHAHAHhrIHhrIHhrIHhUM hUM hUM phaT/ tha mal lus dbul rdo rje brtul// rdo rje'i yi ges rnam brgyan pa// rang ming bzlas pas spel ba dang // lus bzhu rdo rje'i gzugs su 'gyur// rtse gnyis rwa dgu go rims bzhin// oM phaT 'bru dgus dbus brgyan pa// de nyid sngags pas me dpung 'khrug // thugs rje khros pas rngam par byed// lta stangs bsreg dang bskrad pa dang // gzhig dang bsnun dang gsod pa'i las// brtan pa rnams kyis kun spyod la// nam yang 'jigs par mi bya'o// gnyid dang myos dang rnam par g.yeng // nad dang mya ngan glo bur dgra// drug po las ni rdo rje yi// thod par lus bcug rdo rjes bcing // zhu lub ba spu glang chen gos// mgal dum ga'u gzhal med khang // rnal 'byor chen po bdag dang gnas// bcing bas bcings par shes par bya// ra ba bsrung ba'i cho ga rdzogs so// 