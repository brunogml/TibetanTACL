@#// 'phags pa mi g.yo ba'i ting nge 'dzin can la phyag 'tshal lo// mi gang sems g.yo 'gog 'dod pas// skad cig sbyor ba spyan ras gzigs// ting 'dzin rgya mtsho dus drug tu// mtshan ma drug ni bsgom par bya// de la g.yo ba brtan par byed pa ni/ phyi'i mtshan ma ri mo dang ri mo med pa la rtse gcig tu 'jug pa'o// nang gi mtshan ma yi ge med pa la rtse gcig tu 'jug pa'o// gsang ba'i mtshan ma skye ba dang skye ba med pa la rtse gcig tu 'jug pa'o// mi g.yo ba brtan par byed pa ni phyi'i mtshan ma rgya mtsho dang nam mkha'i sbyor ba'o// nang gi mtshan ma bum pa lta bu dang ri mo lta bu'i sbyor ba'o// gsang ba'i mtshan ma ni thig le snyoms pa'i sbyor ba'o// phyi nang gsang g.yo mi g.yo bas// dbang gyur dmigs par rang gnas na// de yang de tshe byed bral du// dub pa ngal bso mkhas pas shes// sems brtan par byed pa rdzogs so// 