@#// spyan ras gzigs dbang phyug gzi brjid rgyal po la phyag 'tshal lo// 'jig rten mgon po mnyes bya dang // mnyes 'dod dad pa thob pas kyang // mang po'i spyod yul 'gyur bar ni// mchod rten la sogs brtsam par bya// gzi brjid rgyal po zhal gcig pa'am// yang na dpag tu med zhal phyag // bsam gyis mi khyab spyan mnga' ba// bsod nams bsgrub phyir spyan drangs mchod// bdag nyid hrIHyig las skyes pa'i// rtsa ba'i rgyal ba gang bsgoms pa// de yis byin brlabs dbang bskur nas// rgya mtsho la ni char rgyun bzhin// 'jim pa la sogs yo byad la// rdo rje 'bar bas bgegs bsal te// rig pa'i rgyal pos gzi bskyed la// rnal 'byor ldan par byin gyis brlab// oM AHhrIHsarba a b+hi ka na na ha ra ha ra pra ha ra hUM hUM phaT/ oM AHhrIHsarba d+harma nirma la bi shud+d+ho swa b+hA wa sarba ma hA g+hun a nu brti ta ye swA hA/ oM AHhUM hoH de nas rten la tshogs bsags te// stong pa nyid dang bsam mi khyab// phyogs bcu'i sangs rgyas dgongs mdzad par// sngags dang mchod rten bzhengs par bya// oM na mo b+ha ga wa te/ lo ke shwa rA ya/ pra b+ha rA dzA ya/ ta thA ga tA ya/ arta te/ samya k+saM bud+d+hA ya/ tat+ya thA/ oM su k+Sh+me su k+Sh+me sa me sa ma ya/ shAn+te dAn+te/ sa ma ro be+e/ a nA laM/ ta raM be/ ya sho wa ti/ ma hA te dza/ nir ku le/ nir bA na/ sarba bud+d+ha/ a d+hiSh+ThA na/ a d+hiSh+Thi te swA hA/ gzi brjid kyi rgyal po'i gzungs 'di brgya rtsa brgyad bzlas shing las la 'jug pas bcom ldan 'das 'jig rten dbang phyug dran pa dang mi 'bral bar byed na/ des ji srid yo byad la gnas pa'i rdul phra rab ji snyed yod pa de snyed kyi mchod rten sku gzugs byas par 'gyur ro// de rjes gzi brjid nyid dpal gyis// ye shes spros la rab gnas bya// nam mkha' ji srid bzhugs gsol nas// bzod par gsol te mchod pas mchod// sku gzugs dang mchod rten gyi cho ga rdzogs so// 