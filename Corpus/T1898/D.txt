@##// mchod rten lnga gdab pa'i cho ga la/ las gzhan ni gong ma dang 'dra'o// de la dkyil 'khor gyi tshad ni stegs bu khru gang gru bzhi pa 'phang du yang khru gang ba zhig byas la/ de'i grwa bzhir yang de dang 'dra ba re re byas la/ dbus kyi stegs bu gru bzhi dang mtha' ma'i stegs bu bzhi'i grwa bzhi dang sbyar bar bya/ de nas stegs bu dbu ma'i dbus su pad+ma 'dab ma bcu drug pa'am// bcu gnyis pa cig bris te grwa bzhi'i stegs bu'i dbus kyi pad+ma 'dab ma grangs bcu drug pa zhig na ni/ pad+ma 'dab ma bcu gnyis pa bri/ dbus kyi bcu gnyis pa zhig na ni/ mthar brgyad pa bris te/ de'i dbus su mchod rten gzhag // mchod rten bzhag pa'i go rims ni/ dang po dbus su bzhag nas/ mtha' ma bzhi ni shar nas lhor bskor thabs su gzhag go// yang rnam pa gzhan du na dkyil 'khor grwa ma sbyar bar phyogs bzhi ngos ngos sbyar te bya'o// grwa bzhir dkyil 'khor gyi steng du lhung bzed re re spos chus bkang ste/ mchod do// mchod rten lnga gdab pa'i cho ga'o// 