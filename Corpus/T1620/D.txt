@#// thugs rje chen po ri khrod pa la phyag 'tshal lo// rab tu yid dga' nags kyi dbus// me tog 'bras bu 'dud pa yi// shing drung rtswa yi spyil bu nyid// chags bral rnyog pa med bzhugs 'dud// de nas sgrub po spros pas 'jigs pa dang // rnam par g.yeng bas dal ba ma thob pa yang rung ste/ gcig pu dag dben pa dang yid byung ba'i blo can gyis/ dus bzang po'i tshe nags su song la gang na ljon shing bzang ba la yal ga dang lo 'bras gya nom pa dang ldan pa/ grib ma bsil bas lus skyob cing drung na 'dug na skyid skyid ltar snang ba yod pa zhig btsal te/ de'i 'gram du gtor ma sbyin pa sngon du btang nas rtswa'i spyil bu mdzes pa bcos par bya'o// de'i nang gi steng gi gzhir rje btsun spyan ras gzigs spyil bu can gyi rten byin gyis brlabs pa dang ldan pa zhig bzhugs la/ mchod pa thams cad kyis mchod nas/ me tog gis snyim pa bkang ste/ tsog bur 'dug la sngags 'di brjod// oM AHhrIHba na lo ka nA tha// ma hA kA ru Ni ka / sarba bud+d+ha dz+nyA nA gar+b+ha ma ma tsit+te kan+tA hUM hUM swA hA/ de nas spyil bu de dang rten// pho brang mchog dang lha nyid du// byin gyis brlabs la me tog gtor// skad cig de la bsam gtan bya// snyom med mi g.yengs brtan pa yis// zla ba drug gam gsum mam gcig // nges par byas na nags kyi nang // mgon po gang rung gzugs su ston// de yi smin mtshams pad+mo 'dra'i// ri mo'am thig le gsal bar 'gyur// brtson pas ma 'khrugs dkyil 'khor bya// mgo btud zhabs la gtugs te gsol// oM AHhrIHpU ra be pra tIts+tsha su rma ra ho/ thal sbyar mig mi 'dzums pa yis// me tog bstabs la sngags 'di brjod// de tshe bdag ni ci 'dra yang // skyob pas rjes su 'dzin par 'gyur// spyil bu can gyi sgrub thabs rdzogs so// 