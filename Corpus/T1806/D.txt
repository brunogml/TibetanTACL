@##// dpal rdo rje rnam par 'joms pa la phyag 'tshal lo// dri za'i gdon las thar bar 'dod pas/ sngon du 'jug pa'i dus dang mtshan nyid brtags te yar ngo'i tshes bcu gnyis dang / mar ngo'i nyi shu bdun la 'jug // rtag tu glu gar la dga' ba dang / gtsang sbra che ba'i mi la 'jug ste/ zhugs pa'i mtshan nyid ni/ glu len cing gar byed kha nas rol mo'i sgra 'byin/ lto che zhing skom dad che/ rgyan dang gtam la dga' ba ni dri za'i gdon gyis zin pas so// de las thar ba'i thabs ni khrus dang gtsang sbra la gnas par byas la/ me tog phreng ba dmar po chan dmar po'i gtor ma dang / ba dan dmar po dang / tsan+dan dmar po dang / skud pa dmar po dang bcas pa'i gtor ma mtshan mo sbyin no// de nas btsong dang tsha ba gsum dang / rtsa ba lnga po de sgog skya rnams ba mar phul bzhi dang ba gcin phul bzhi me chung bas btsos nas nad pa de la gos dmar po bskon te/ kha zas dmar po byin la khrus bya/ de nas snying po rgyas bsdus kyi sngags brgya rtsa brgyad btab nas/ nad pa la snga ma ltar byin na/ dri za'i gdon las thar bar nges so// slob dpon ye shes rdo rjes mdzad pa rdzogs so// 