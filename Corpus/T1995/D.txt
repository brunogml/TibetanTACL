@##// rgya gar skad du/ u ma na yai bi SheH/ bod skad du/ gdams ngag gi khyad par/ sa bon las ni 'od zer spro bya zhing // de nas 'od zer rngub pa'i dbugs kyis so// dbugs 'byung sogs las ye shes sems dpa' ni// sa bon las drangs legs par bsdu bar bya// sa bon las spro 'od ni kun bsdus la// ye shes sems dpa' la sogs ngal gso zhing // 'byung dang rngub pa dag ni rim pa bzhin// dbugs gnas blo ni brtan pa nyid byas te// zla ba'i gzugs kyi steng gnas ral gri zla ba sa bon mchog ldan pa// rim gyis rtogs pa yongs su 'brel gyur zhu ba'i bdag nyid bdag rig cing // de rjes la yang blo gros phung po 'jam pa'i dbyangs sogs gzugs yin no// blo dman la ni 'khor los sgyur sogs thar pa rab tu sbyin pa'ang yin// zla ba sa bon ral gri'i chang zungs der// zla ba'i sa bon nges par 'od 'phro ba'i// 'od kyis byas pa'i spro dang bsdu bar ni// lha lnga po rnams bsam par bya ba yin// lha lnga'i khyad par gyi gdams ngag a b+ha ya'i zhal snga nas tshul khrims rgyal mtshan gyis bsgyur ba'o// 