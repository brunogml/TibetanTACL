@##// 'jam dpal gzhon nur gyur pa la phyag 'tshal lo// mtshan yang dag par brjod pa'i rnal 'byor pas mi rtag pa la sogs pa bsgom pa ste/ kye ma 'di ltar snang ba'i phyi snod kyi 'jig rten 'byung ba chen po bzhis 'dus byas pa 'di rdul phra mo 'dus pa las grub pas/ rdul phra mo de yang rang bzhin mi rtag pa/ ther zug pa dang / glo bur ba dang / yid brtan du mi rung ba dang / yang dag pa'i don byed mi nus pas brtags na dben pa slu ba'i chos can/ 'gyur ba'i rnam pa'o// nges pa med pa bdag gi med pa/ 'jig pa'i chos can/ sgyu ma lta bu/ smig rgyu lta bu/ sprul pa lta bu/ dri za'i grong khyer lta bu/ chu zla lta bu/ gzugs brnyan lta bu/ na bun lta bu/ 'ja' tshon lta bu sdug bsngal ba bdag med pa/ stong pa'o/ de ltar na phyi gzung ba'i yul la bdag med pa'o// mtshan yang dag par brjod pa'i mi rtag pa bsgom pa/ slob dpon 'jam dpal bshes gnyen gyis/ mdzad pa rdzogs so// 