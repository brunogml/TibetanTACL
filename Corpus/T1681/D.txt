@##// rgya gar skad du/ saM k+Ship+ta a mo g+ha pA sha sA d+ha naM/ bod skad du/ don yod zhags pa'i sgrub thabs mdor bsdus pa/ 'phags pa don yod zhags pa la phyag 'tshal lo// mgon po hrIHyig las byung zhing // thugs ni thugs rje yis brlan pa// don yod zhags pa zhes bya ba'i// 'jig rten mgon la bdag phyag 'tshal// sdig pa bshags sogs byas nas ni// stong pa nyid sogs mthar thug pas/ skad cig rnam pas rje btsun ni// ji lta'i gzugs su rnam par bsgom// sna tshogs chu skyes steng bzhengs nas// zhal gcig pa la phyag brgyad pa// mi 'jigs pa dang mchog sbyin dang // zhags pa bgrang phreng rab mdzes g.yas// dbyug pa rtse gsum glegs bam dang // pad+ma'i spyi blugs 'dzin pa g.yon// dka' thub chas 'dzin mdzad pa yis// stag gi pags pas smad dkris pa// g.yas g.yon nor bzangs rta mgrin dang // sgrol ma khro gnyer can yang ngo // mgon po yan lag kun dkar po// rab dkar na bzas rnam par spras// 'od zer dkar po mnyam par 'khrigs// de bzhin gshegs pa lnga 'phro ba// 'od dpag med dmar cod pan can// sems can don mdzad pa la brtson// de ltar bsgom par byas nas ni// gsang sngags bzlas pas bdud 'byer ro/ oM a mo g+ha pa' sha trIHswA hA/ don yod zhags pa'i sgrub thabs mdor bsdus pa/ kha che'i pan+Di ta chen po shA kya shrI b+ha dras mdzad pa rdzogs so// 