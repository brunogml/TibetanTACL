rgya gar skad du/ Ar+yA ba lo ki te shwa rA ya sto tra/ bod skad du/ 'phags pa spyan ras gzigs dbang phyug la bstod pa/ 'jig rten dbang phyug la phyag 'tshal lo// pad+ma dkar po 'dab brgyad kyi// ge sar dkyil na spyan ras gzigs// man 'dzi'i ri dang mchod phreng g.yas// g.yon pa pad+mo zhags pa 'dzin// spyan gsum dbu la 'od dpag med// shel gyi ri ltar dkar ba ste// rin chen rgyan gyis rnam par spras// ma chags dkyil 'khor gtso la bstod// don yod zhags pa sdug bsngal 'dren// spyan gsum phyag bzhi rgyan gyis bklubs// rdo rje dang ni zhags pa g.yas// g.yon pa pad+mo lcags kyu dang // 'od dpag med kyi dbu rgyan mtho// dmar skya phyed bskum phyed ldan bstod// kro d+ha mgrin sngon gdug pa sel// zhal gcig spyan gsum phyag bzhi ste// g.yas na rdo rje be+e con 'dzin// sdigs mdzub pad+ma zum pa g.yon// sbrul dang stag lpags sku brgyan pa// dmar po rta dbur ldan la bstod// do ker gcig ma bran bzhin nyan// spyan gsum phyag brgyad shin tu khro// rdo rje ral gri be+e con dang // thod pa g.yas na 'dzin pa ste// dgra ste shak+ti thod zhags g.yon// mthing nag glang gzigs dpa' gang bstod// khro gnyer can ni bka' bzhin byed// zhal gcig spyan gsum phyag bzhir ldan// bgrang phreng phyag 'tshal thal mo g.yas// g.yon na dbyug pa gun+d+he 'dzin// rin chen rgyan ldan shel ltar dkar// skyil krung phyed pa'i gar ldan bstod// tshim par mdzad dang mdzes par mdzad// snang bar mdzad dang bde bar mdzad// rgyal ba'i yon tan mdzes tshul 'dzin// lha mo rmad byung bzhi la bstod// sgo yi dbus na bzhugs pa gang // lcags kyu zhags pa lcags sgrogs dril// tshad med bzhi yi ngo bo nyid// sgo skyong rnam pa bzhi la bstod// tshangs dbang drag po nyi zla dang // phyogs bzhi'i 'jig rten skyong la sogs// gtsang ma rigs kyi srung mar bcas// rnam kun 'khor ldan kun la bstod// mi rtog ye shes khyad par las// sems can kun la thugs brtse'i phyir// phrin las bzhi yis don mdzad pa// dkyil 'khor grwa gnas bzhi la bstod// khyod kyi yon tan dpag med las// shin tu phra ba'i cha blangs nas// mngon sum lta bur dad dmigs pas// khyed ltar yon tan rab rdzogs shog // 'phags pa spyan ras gzigs dbang phyug 'khor dang bcas pa la bstod pa/ slob dpon tsan+d+ra go mis mdzad pa rdzogs so// 