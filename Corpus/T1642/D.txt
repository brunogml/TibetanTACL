@#// 'phags pa thugs rje chen po la phyag 'tshal lo// ma lus nad rnams kun gyi gzhi// chags sdang gti mug phrag dog dang // ser sna'i dug 'joms spyan ras gzigs// bdud rtsi'i bum 'dzin la phyag 'tshal// nad med nad kyis 'jigs pa dang // nad bcas sdug bsngal gyis gzir ba// de dag 'phags pa nad 'joms kyi// sbyor bas 'jigs pa bskyab par bya// rin chen sbyangs pa'i snod dag par// nam mkha'i chu yis gang byas pa// bde gshegs ring bsrel snying po can// mdun gzhag yid kyis dkyil 'khor bsam// de la dkyil 'khor rnam gsum ste// ma dag dag par byed pa ni// zla ba'i dkyil 'khor la gnas pa// nad 'joms mgon po dkar mdzes so// de ni mtshan mo zla shar dus// shel mdog hrIHyig las skyes pa// bdud rtsi bum pa dkar bsnams shing // phyag stong bcu gcig zhal mnga' ba'o// dag pa dri med 'khor lo la// nyi ma'i dkyil 'khor la gnas pa// nad sel mgon po dmar mdzes te// nyin mo rta bdun 'char tshe yin// dri med phyir mi ldog pa yi// 'khor lo de ni phyed gsum dus// sna tshogs pad+mo la gnas pa// nad bral mgon po in+d+ra'i mdog // bud med byis pa bde ster te// zla tshes zla rgyas nad 'jig dus// nyi shar nyi zer nad med pa// de bzhin phyed gsum nad spangs so// de phyir mkhas pa nad med lus// don gnyer 'dod pas 'di dag dus// ston mo nye ba'i ston mo dang // dga' ston chen po sbyin par bya// gang yang rnal 'byor lus sbyin gyi// gtor ma rgya chen bya ba dang // mi 'jigs sbyin pa zhes bya ba'i// mchod pa rim bzhin brtsam par bya// spyan ras gzigs kyis nad bsal ba'i cho ga rdzogs so// 