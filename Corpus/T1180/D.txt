@##// gang yang mi skye mi 'gag dngos po bcing ba med// khams gsum grol med 'khrul pa rnams la snang // rtsa ba sems nyid sna tshogs 'khrul pa'i rang bzhin ni// thog med 'khrul pa'i rang bzhin gzhigs na rnyed mi 'gyur// dngos rnams gdod nas skye med mthong ba gang zhig yin// su zhig skye bar 'gyur dang 'gag dang bcing ba sems// rtsa ba sems nyid sna tshogs 'khrul pa'i rang bzhin ni// thog med 'khrul pa'i rang bzhin gzhigs na rnyed mi 'gyur// sems ni nam mkha' dri med dang 'dra slob dpon gsung // srid pa gsum po de 'dra'i rang bzhin yin// rtsa ba sems nyid sna tshogs 'khrul pa'i rang bzhin ni// thog med 'khrul pa'i rang bzhin gzhigs na rnyed mi 'gyur// rang bzhin mi rtog rang rig nyams su myong bas 'grub// rang bzhin 'od gsal 'khrul pas ci phyir rmongs par 'gyur// rtsa ba sems nyid sna tshogs 'khrul pa'i rang bzhin ni// thog med 'khrul pa'i rang bzhin gzhigs na rnyed mi 'gyur// bla ma mai tri'i glu rdzogs so// 