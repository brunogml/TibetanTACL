[ #]@##// rgya gar skad du/ AR+yA ba lo ke te shwa ras ha sra b+hu dza sA d+ha naM/ bod skad du/ 'phags pa spyan ras gzigs dbang phyug phyag stong pa'i sgrub thabs/ 'jig rten dbang phyug la phyag 'tshal lo// spyan ras gzigs dbang 'jig rten gsum gyi mgon// 'das pa'i dus su mngon par sangs rgyas kyang // thugs rje'i dbang gis sa bcu'i tshul ston pa// thabs tshul dpag med rig la phyag 'tshal lo// de la dang po re zhig 'jig rten dbang phyug sgrub par 'dod pa'i rnal 'byor pas/ 'jig rten gyi bya ba thams cad spangs la 'jig rten gyi chos brgyad kyis mi bskyod pa ri lta bu'i rnal 'byor pas sa phyogs shin tu nyams dga' ba me tog dang / 'bab chu dang ljon shing dang 'bras bu sna tshogs yod pa'i sar gnas khang shin tu nyams dga' bar sku gsungs thugs kyi rten ci rigs par bkod pa'i sar stan nang tshangs can la kha nub phyogs su bltas nas khrus kyi rnal 'byor rnams byas la/ oM AHbig+h+nAn ta kr-ita hUM phaT/ ces brjod pas phyogs bcu'i bgegs rnams bsal bar bya'o// de nas rang gi don yongs su dor ba'i bsam pas gsum la skyabs su 'gro bar bya'o// tshangs pa'i gnas bzhi bsgom par bya'o// de la sems can thams cad la bu gcig pa dang 'dra bar 'dzin pa ni byams pa'o// kye ma'o sems can 'di dag ni 'khor ba'i rgya mtshor nub cing yun ring du sdug bsngal nyams su myong bar gyur te zhes bsams la/ 'di nas lag tshar du nga yis 'khor ba sdug bsngal gyi rgya mtsho las gdon par bya'o snyam pa ni snying rje chen po'o// sems can thams cad zag pa med pa'i bde ba rgyun mi 'chad pa la 'jog par 'dod pa ni dga' ba'o// bde ba dang / sdug bsngal ba dang / grags pa dang / ma grags pa dang / rnyed pa dang / ma rnyed pa dang / bstod pa dang / smad pa ste/ 'jig rten gyi chos brgyad po de dag thams cad mgo mnyam par rtogs pa ni btang snyoms so// de nas nam mkha' dang mnyam pa'i sems can thams cad kyi don du spyan ras gzigs kyi dbang po'i go 'phang thob par byas la/ mngal nas skyes pa dang / sgo nga las skyes pa dang / drod gsher las skyes pa dang / rdzus te skyes pa'i sems can 'di dag thams cad sangs rgyas kyi sa la gzhag par bya'o zhes pa bsam pa brtan po bskyed la/ de nas rang gi snying gar chos kyi dbyings skye med ston par byed pa'i yi ge las zla ba'i dkyil 'khor bsams la de'i steng du hrIHdkar po tshag drag dang bcas pa las 'od zer 'phros pas lugs khyab sdig sgrib sbyangs nas 'phags pa spyan ras gzigs kyi dbang po phyag stong par bskyed// de'i snying ga nas hrIHlas 'od zer 'phros pas mdun gyi nam mkha' la 'phags pa spyan ras gzigs kyi dbang phyug phyag stong pa 'khor dang bcas pa bla ma dang sangs rgyas dang byang chub sems dpa' dpag tu med pa bsams la/ de rnams la phyag 'tshal ba'i sngags/ oM sarba ta thA ga ta kA ya bAka tsit+ta pra Na me na badzra pan+da naM ka ro mi zhes brjod do// de nas gdan dbul ba'i sngags/ oM sarba ta thA ga ta pU dza swa s+thA nA ya At+ma nAM ni R+yA ta yA mi/ zhes brjod do// de nas hrIHlas 'od zer 'phros pas me tog thogs pa'i lha mo dkar mo dpag tu med pas mchod par bsams la/ oM badzra puSh+pe AHhUM swA hA/ de'i rjes la oM badzra d+hU pe AHhUM swA hA/ zhes brjod pas bdug spos thogs pa'i lha mo gzugs dang lang tshor ldan pa nam mkha' khengs pas mchod par bya'o// de'i rjes la oM badzra dI pe AHhUM swA hA/ zhes brjod pas rin po che'i sgron ma thogs pa'i lha mo dpag tu med pas mchod par bya'o// de'i rjes la oM badzra gan+d+he AHhUM swA hA/ zhes brjod pas dri mchog thogs pa'i lha mo ser mo dpag tu med pas mchod par bya'o// de nas oM badzra nai bi t+ye AHhUM swA hA/ zhes brjod pas zhal zas thogs pa'i lha mo ser skya ma sprin gtibs pa tsam gyis mchod par bya'o// de nas oM sarba bi shi s+thA pU dza me g+ha pra sa ra sa mu dra AHhUM/ zhes brjod cing snying ga'i sa bon las 'od zer 'phros pa'i gdugs dang / rgyal mtshan dang / ba dan dang / bla re dang / 'khor los sgyur ba'i rin po che sna bdun la sogs pas mchod par bya'o// de nas sdig pa bshags par bya ste// thog med 'khor ba'i 'gro bar gtogs pa yis// byas pa'i nyes byas ma lus mi bzang 'di// gang zhig phyogs bcu'i 'jig rten khams rnams na// bzhugs pa'i rgyal ba'i spyan sngar bshags par bgyi/ o sarba pA paM sho d+ha da ha na badzra swA hA/ sdig pa bshags pa'o// sangs rgyas rnams dang byang chub sems dpa' ni/ sna tshogs thabs mkhas pa yis phan mdzad dad// phyogs bcu'i lo ka dag la gang dag gzhan// bsod nams byed pa de la yi rang ngo // oM sarba ta thA ga ta shU n+yatA dz+nyA na a nu mod na pUdza me g+has mu dra sngar Na sam ye hUM/ rjes su yi rang ba'o// sangs rgyas kun dang byang chub sems dpa' ni// 'gro ba'i skyabs gyur pa la gsol ba ni// phyogs bcu'i sems can ji snyed thams cad la// chos kyi sprin las char chen dbab tu gsol// oM sarba ta thA ga ta a d+hiSh+ThA na pU dza me g+ha sa mu dra spa ra Na sa ma ye hUM/ bskul pa'o// so so'i skye bo'i sa dang nyes byas rnams// ma lus par ni myur du spangs nas ni// skyon med chos kyi sku ni rnam dag par// bshad pa myur du rtogs pa nyid mdzod cig // oM sarba ta thA ga tan ya ng+he sa ma ye/ sarba sa twa hi dA r+tha ya d+harma d+hA tu s+thi tir+b+ha ba tu/ gsol ba gdab pa'o// sems can thams cad la phan pa'i phyir// bdag gis dge ba gang dag ci bsags pa// skye ba la sogs sdug bsngal thams cad ni// nye bar zhi phyir bdag gis bsngo bar bgyi// o sarba ta thA ga ta pu N+ya R+yA ta na pU dza me g+ha sa mu dra s+pha ra Na sa ma ye hUM/ bsngo ba'o// skye sogs sdug bsngal rnams kyis nyer gtses shing // mi shes log pas nyer bcom bdag nyid can// srog chags rnams la phan phyir byang chub sems/ rin chen mchog gyur bdag gis bskyed par bgyi// rtag tu srog chags rnams kyi skyabs dang ni// gnas dang dpung gnyen skyob pa nyid gyur cig // oM bo d+hi tsit+taM ut+pAd yA mi/ bod+hi tsit+taM mut+pI ta taM ta thA ha sa ma pi ta bo d+hi tsit+ta ut+pA da yA mi/ byang chub mchog tu sems bskyed pa'o// de nas rang gi dgos pa'i don thams cad la gsol ba gdab par bya'o// de nas sangs rgyas dang byang chub sems dpa' thams cad rigs kyi bu legs so zhes gsungs nas rang rang gi gnas su gshegs par bsam mo// de nas oM swa b+hA ba [##]shud+d+haHsarba d+harmAHswa b+hA ba bi shud+d+hou0f85haM zhes brjod pas chos thams cad rang bzhin de bzhin nyid las mi 'da' bar stong pa nyid du bsgom par bya'o// de nas oM shU n+ya tA dz+nyA na badzra swa b+hA ba A t+ma kou0f85haM zhes brjod pas chos thams cad spros bral nam mkha'i ngo bo lta bur bsam mo// de nas stong pa nyid du gnas pas sems can thams cad kyi don mi 'grub pas snying rje chen pos kun nas bslang bas paM las pad+ma 'dab ma brgyad pa yangs shing rgya che ba'i steng du chos dbyings mtha' dang dbus med pa ston par byed pa'i yi ge a dkar po 'od du zhu bas zla ba'i dkyil 'khor yangs shing rgya che ba bsam/ de'i steng du hrIHdkar po las 'od zer 'phros pas/ phyi snod kyi 'jig rten thams cad 'ja' tshon lta bur gyur/ nang bcud kyi sems can thams cad spyan ras gzigs kyi dbang bor gyur nas/ hrIHla thim pas gser gyi pad+ma 'dab ma stong dang ldan pa cig tu bsam/ de las 'od zer 'phros pas sems can thams cad 'phags pa spyan ras gzigs su bsgrubs nas thim pas bdag nyid 'phags pa spyan ras gzigs phyag stong sku mdog dkar la 'tsher ba/ rgyan thams cad kyis brgyan pa lha'i pany+tsa li ka'i dar dmar pos sham thabs byas pa ri dgas nag po'i pags pas nu ma g.yon pa bkab pa rin po che'i rgyan rnam pa sna tshogs du mas brgyan pa khyad par du yang lha'i rin po che rnam pa bdun gyis brgyan pa/ rtsa ba'i zhal kun nas dkar ba spyan gsum mnga' ba g.yas pa ljang gu/ g.yon pa dmar ba/ zhal thams cad kun nas 'dzum pa'i nyams can de'i steng ma ljang gu/ de'i g.yas dkar ba/ g.yon pa dmar ba/ de'i steng ma dmar po// de'i g.yas ljang gu/ g.yon dkar po/ de'i steng na khro bo'i zhal mthing nag mchi ba gtsigs pa/ dbu skra ser po zhal bcu po ni pha rol tu phyin pa bcu'o// de'i steng ma ban+du ka'i me tog ltar dmar ba mgrin pa yan chod 'thon pa tshangs par spyod pa'i cha lugs rgyan spangs pa dbu'i thor tshugs dang ldan pa'o// de ni skye ba rnam pa bzhis sangs rgyas sgrub par byed pa'o// rtsa ba'i phyag gnyis thugs kar thal mo sbyar ba/ de'i 'og ma g.yon pas gser gyi pad+ma rtsa ba dang bcas pa 'dzin pa/ g.yas kyi 'og mas bgrang phreng 'dzin pa/ g.yon gyi gsum pa na ril ba spyi blugs 'dzin pa/ g.yas kyi gsum pa na yi dags bkres skom gyi gdung ba sel ba'i mchog sbyin pa/ g.yas kyi bzhi ba na 'khor lo 'dzin pa/ g.yon gyi bzhi pa na mda' gzhu 'dzin pa'o// de nas g.yas kyi phyag rnams su go rims ji lta ba bzhin du yid bzhin gyi nor bu rin po che dang / sprul pa'i sku rgyal ba shAkya thub pa dang / me long dang / shel gyi gdu bu dang / dgra sta dang / phub dang / ril ba b+h+r-ing+ga ra dang / rnga yab dkar po dang / rin po che me shel dang / rin po che chu shel dang / skyabs sbyin pa dang / rin po che'i kha T+wAM ga dang / rdo rje dang / ril gri dang / lhung bzed dang / rdo rje'i zhags pa dang / rin po che bsnams pa'o// g.yon pa'i phyag rnams su go rims ji lta ba bzhin du rgyun 'brum gyi snod thogs pa'i phyag dang / pad+mo'i steng du 'od dpag tu med pa dang / rin po che'i za ma tog dang / rin po che'i shing dang / rin po che'i gzhal med khang dang / rin po che'i dung g.yas su 'khyil pa dang / khar gsil dang / rin po che'i mda' dang / rin po che'i dril bu dang / thod pa'i khar ba dang / rin po che'i lcags kyu dang / rin po che'i mdung dang / pad+ma le brgan dang / sprin rnam pa lnga dang / rin po che'i phyag rgya dang / rin po che'i glegs bam dang / pad+ma sngon po bsnams pa'o// phyag stong gis nye bar mdzes pa de las gzhan pa'i phyag thams cad mchog sbyin pa phyag gi mthil na spyan re re mnga' ba'o// 'jigs pa thams cad skyob pa'i spyan ras gzigs dpag tu med pa 'phros pas g.yas su don yod zhags pa dang / tshong dpon gyi bu nor bzangs 'dud pa'o// g.yon du rta mgrin dang sgrol ma 'dud pa'o// phyogs bzhir rgyal po chen po bzhi rang rang gi 'khor dpag tu med pa dang bcas pa'o// steng gi phyogs su lha'i bu dang drang srong mchod pa thogs pa dpag tu med pa lhags pa'o// de nas thugs ka'i hrIHlas 'od zer 'phros pas ye shes pa spyan drangs la phyag dang mchod pas mnyes par byas la/ dzaHhUM baM hoHzhes brjod pas/ dgug pa dang / gzhug pa dang / bcing ba dang mnyes par bya'o// de nas thal mo sbyar la pad+ma kha phye ba'i tshul du byas te snying gar bzhag pa 'di ni pad+ma rigs kyi dam tshig gi phyag rgya'o// oM pad+mo b+ha bA ya swA hA/ de nas hrIHlas 'od zer 'phros pas/ rigs lnga spyan drangs la snga ma bzhin du mchod de/ byang chub rdo rjes sangs rgyas la// ji ltar mchod chen stsol mdzad pa// bdag kyang rab tu bskyab pa'i phyir// nam mkha'i rdo rje deng bdag stsol// zhes brjod pas de bzhin gshegs pa lnga yum dang bcas pas dbang bskur bar bsam zhing tshig tu/ dbang bskur ba ni rdo rje che// gsang ba gsum gyi gnas las byung // khams gsum po yis phyag byas pa/ di ring khyod la sbyin par bya// oM sarba ta thA ga ta ya b+hi Shiny+tsan+tu mAM zhes brjod pas/ de bzhin gshegs pa 'od dpag tu med pa spyi bo'i steng du gsal/ de nas nga rgyal brtan par bya ba'i ched du/ oM yo ga d+harma d+hA tu swa b+hA ba sar+b+ba At+ma ko u0f85haM/ zhes brjod pas/ nga rgyal brtan par bya'o// de nas sems can thams cad la snying rje chen po bskyed nas bsang sngags 'di 'bum phrag gcig bzlas par bya'o// na mo rat+na tra yA ya/ na maHAR+yA ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ sar+b+ba ban+d+ha na ts+tshe da na ka rA ya/ rba b+ha ba sa mu dro ts+tshe Sha Na ka rA ya/ sar+b+ba byA d+hi pra shA ma na ka rA ya/ sar+b+be t+yu pa dra ba bi nA sha ka rA ya/ sar+b+ba b+ha ye Sh+ya tra NA ya/ ta s+ya na maHkr-i twaM i maM/ AR+ya ba lo kaM te shwa ra ta ba nI la kaN+Tha nA ma hA hr-i da yaM a brta yi Sh+yA mi/ sar+b+ba ar+tha sA d+ha naM/ shu b+ha tse tA nAM/ sar+b+ba satwA nAM/ pA pa mA rga bi sho d+ha kaM / tad+ya thA/ a pa lo ke / lo ka ma ti/ lo ka ga ti/ A ti ba ti lo kA ti kra n+te/ e h+ye hi/ ma hA bo d+hi satwa/ he bo d+hi satwa/ he ma hA bo d+hi satwa/ he prI ya po d+hi satwa/ he ma hA kA ru NI ka sma r-i hra da ya/ e h+ye hi/ AR+yA ba lo ki te shwa ra/ pa ra ma mai trI tsit+ta kA ru NI kA ya/ ku ru ku ru karma/ sA d+ha ya bid+h+yaM/ de hi de hi me wa raM/ kA maM gA ma/ bi haM gA ma/ sid+d+ha sid+d+ha yo gI shwa ra/ d+hu hu d+hu hu bI r+Yan+te/ ma hA bIR+Ya n+te/ d+ha ra d+ha ra d+ha ren+d+ra shwa ra/ dz+wa la dz+wa la bi ma lA mU rte/ AR+yA ba lo ki te shwa ra/ kr-iSh+NA dzi na dza TA mu ka TA laM ba/ a laM kr-i ta shA rI ra la m+ba pra laM ba bi laM ba/ ma hA sid+d+ha/ shud+d+he d+ha ra/ bi d+yAM d+har ba la ba la/ ma hA ba la/ ma la ma la ma hA ma la/ tsa la tsa la/ ma hA tsa la/ kr-iSh+Na bar+N+Na kr-iSh+Na pA sha ni r+g+hA ta na/ he pad+ma ha sta/ tsa ra tsa ra ni shA tsa re shwa ra/ kr-iSh+Na sar+b+ba kr-i ta ya dz+nyo pa bI ta/ e h+ye hi bA rA hA mu kha/ tri pu ra da ha ne shwa ra/ nA rA ya nA/ ba la ru pa be Sha rI/ he nI la kaN+tha/ he ma hA ha la ha la bi Sha ni ra dzi tA/ lo ka s+ya rA ba bi Sha NA sha naM/ dwe Sha bi Sha nA sha na/ mo ha bi Sha nir mo k+Sha naM hu lu hu lu ma la/ pha la pha la ha re/ ma hA pad+ma nA b+ha/ sa ra sar/ si ri si ri/ su ru su ru/ bud+d+h+ya bud+d+h+ya/ bo d+h+ya bo d+h+ya/ bo d+ha yA mi/ mi ti nI la kaN+tha e h+ye hi/ bA ma s+thi ti/ siM ha mu kha ha sa ha sa/ muny+tsa muny+tsa ma hAT+Ta T+Ta hA he hi rnA di ni/ e h+ye hi b+hoHb+hoHma hA sid+d+ha yo gI shwa ra/ ban+d+ha ban+d+ha/ ba tsaM/ sA d+ha ya sA d+ha ya/ bi d+yAM/ sma ra sma ra twaM/ b+ha ga bA n+ti/ lo ka bi lo ki twaM/ ta thA ga ta/ da dA hi me da R+sha naM/ ka ma s+ya daR+sha naM/ prah+lA da ya ma na swA hA/ sid+d+hA ya swA hA/ ma hA sid+d+hA ya swA hA/ sid+d+hi yo gI shwa rA ya swA hA/ ni la kaN+ThA ya swA hA/ bA rA hA mu khA ya swA hA/ siM ha mu khA ya swA hA/ ma hA nA ri siM ha mu khA ya swA hA/ sid+d+ha bi d+yA d+ha rA ya swA hA/ pad+ma ha stA ya swA hA/ ma hA pad+ma hastA ya swA hA/ badzra ha stA ya swA hA/ kr-i Sh+Na sar+b+ba kri ta ya dz+nyo pa bI tA ya swA hA/ ma hA kA la mu ku Ta d+ha rA ya swA hA/ tsakra a yu d+ha d+ha rA ya swA hA/ shaM kha shab+da nirnA da na ka rA ya swA hA/ ni bo d+ha na ka rA ya swA hA/ bA ma ska n+d+ha de sha s+thi ta kr-iSh+Na dza nA ya swA hA/ bA ma ha sta byA g+h+ra tsarma ni ba sa nA ya swA hA/ lo ke shwa rA ya swA hA/ ma hA lo ka shwa rA ya swA hA/ sarba sid+d+he shwa rA ya swA hA/ na mo b+ha ga ba te/ AR+yA ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ sid+d+h+ya n+tu me man+t+ra pa daiHswA hA/ bA oM hrIHtrai lo kya bi tsa ma a mo g+ha pA she a pra ti ha ta hrIHha hUM phaT swA hA/ oM pad+mo Sh+NI Sha bi ma le hUM swA hA/ oM tA re tu t+tA re tu re swA hA/ gzungs 'di lan cig brjod pas rtsa ba'i ltung ba bzhin byung ba yang ma lus par 'byang bar 'gyur ro// 'di 'dzin pa'i gang zag de la 'phags ba spyan ras gzigs kyi dbang po rgyun mi 'chad par mig stong dang ldan pa'i thugs rjes gzigs par 'gyur ro// phyag stong gis skyob par 'gyur ro// mtshams med pa lnga dang / de dang nye ba lnga dang dge 'dun gyi dkor rku 'phrog byas pa rnams kyang lan cig brjod bas ma lus par zad par 'gyur ro// the tshom za ba ni ma gtogs so// gshis ngan du 'chi ba'i 'chi ltas bco lnga 'byung bar mi 'gyur ro// skye ba bzang po bco lnga yongs su 'dzin par 'gyur ro// sus snying po 'di'i ming thos pa de ni bskal pa du ma'i skye ba dang 'chi ba'i bsags pa'i las lci ba rnams kyang byang bar 'gyur na brjod cing 'dzin pa lta ci smos/ rgyun mi 'chad par bzung na sa bcu'i 'bras bu thob pa la dka' ba med na/ 'jig rten pa'i bsod rnams kyi 'bras bu thob pa lta ci smos/ yul gang du yams kyi nad byung la yul der rgyal pos chos kyi yul srung zhing rgya che ba dang gtsang mar bya/ sems can thams cad gtams las mi bcad do// nyes pa byung ba rnams la bzod par bya'o// zhag bdun snying rje chen po'i rang bzhin gyi snying po 'di bzlas brjod byas na yul der yams kyi nad thams cad zhi bar 'gyur ro// yul der gnas pa'i mi ma yin pa rnams la gtor ma byin la/ 'phags pa spyan ras gzigs dbang phyug lag pa stong dang ldan pa'i sku gzugs la mchod pa rgya chen po byas la/ rig pa lan nyi shu rtsa gcig brjod nas rol mo sna tshogs kyis lan gsum du bskor ba byas na rims nad thams cad zhi bar 'gyur ro// tshon skud sna lnga la lan nyi shu rtsa gcig bzlas brjod byas la mgul du btags so// gal te sa ris so sor dgra rgyun tu 'ong zhing yul du gnas pa'i sems can rnams la gnod par byed pa dang yul der nad byung ba dad/ char chu dus su mi 'bab pa dang / zla ba dang nyi ma drang por mi 'gro ba dang / ltas ngan pa de snyed byung na rgyal po des spyan ras gzigs dbang phyug lag pa stong dang ldan pa'i gzugs byas la gang du yams kyi nad byung ba de'i ngos su bzhin bstan la gzhag go// shin tu dud pa bdug pa dang me tog dang gdugs dang / rgyal mtshan la sogs pa ci 'byor pas mchod par bya'o// de nas sgrub pa pos zhag bdun du brtson 'grus brtan por byas nas ris so so'i dgra thams cad phyag 'tshal bar 'gyur ro// sems mthun par 'gyur/ phan tshun grogs por 'gyur ro// skye bo yongs dang rgyal bu rnams kyang byas ba gzo zhing legs pa byed par 'gyur ro// rgyal po'i btsun mo'i 'khor rnams kyang de la dga' ba bskyed par 'gyur ro// nad dang gnod pa gang byung yang 'phags pa spyan ras gzigs dbang phyug lag pa stong dang mig stong dang ldan pa'i mdun du mchod pa byas la gzungs sngags stong rtsa brgyad bzlas brjod byas na sdug bsngal thams cad zhi bar 'gyur ro// su zhig ha la ha la'i dug zos na de gu gul gyi bdug pa dang / ga pur cha bsnyams te/ khron pa chu lhag mar ma gyur pa bskol la khyor gang lus pa dang / byang chub sems dpa' mig stong ldan gyi mdun du brgya rtsa brgyad bzlas brjod byas te 'thungs na dug zhi bar 'gyur ro// su zhig mig nyams te long bar gyur pa dang / mig gi 'bras bu'i steng du ling tog byung ba dang / mig tu ru skyes te mi mthong bar gyur pa des a ru ra dang / ba ru ra gcig dang / skyu ru ra gcig zhib tu btags la sbrang rtsi dkar po dang / khye'u'i nu ma'i 'o ma dang sbyar bar bya ste/ sbyor ba'i tshe sangs rgyas kyi mtshan nas brjod cing byis pa gsar pa btsas pa'i bud med dang / khyi dang phag gis mi mthong bar ril bu byas te/ byang chub sems dpa' mig stong ldan gyi mdun du lan stong rtsa brgyad bzlas brjod byas la/ dben pa rlung mi 'ong bar 'dug ste/ nyi ma bdun gyi bar du sman 'di mi'i 'o ma dang sbrang rtsi dkar po dang sbyar te mig gi nang du blugs na mig gi 'bras bu skye bar 'gyur ro// ling thog med cing legs par mthong bar 'gyur ro// su zhig 'byung po'i gdon nas mi ma yin pa'i nad kyis btab par gyur na gu gul gyi dud pa la lan nyi shu rtsa gcig bzlas brjod byas la snar bdug go// yang na ri bong gi rtug pa tsam gyi ril bu byas la lan nyi shu rtsa gcig bzlas brjod byas la bza'o// sha dang chang dang sgog pa dang 'thab mo spang ngo // 'on kyang so sa par 'gyur ro// shu dag dkar po la lan brgya rtsa brgyad bzlas brjod byas te/ dpung pa g.yas par btags na 'thab mo las rgyal bar 'gyur ro// ba lang dkar po'i gi wang lag mthil du bcug la byang chub sems dpa'i drung du lan stong rtsa brgyad bzlas brjod byas te yan lag rnams la bskus te dpral par thig le byas na/ lha dang klu dang 'byung po dang / mi thams cad dga' bar 'gyur ro// khyo shug me dang chu ltar mi mthun par gyur na byang chub sems dpa'i mdun du dur pa'i mjug sgrol lan stong rtsa brgyad bzlas brjod byas nas lus la btags na mdza' bar 'gyur ro// rin po che sna tshogs phun sum tshogs shing phyug par 'dod na yid bzhin gyi nor bu rin po che thogs pa'i phyag la mchod par bya'o// mi bde ba rnam pa sna tshogs kyis gtses par 'gyur na zhags pa thogs pa'i phyag la mchod do// khong par nad rnams yod par gyur na rin po che'i lhung bzed thogs pa'i phyag la mchod do// 'dre gdon thams cad gdul bar 'dod na rin po che'i ral gri thogs pa'i phyag la mchod do// lha'i bu'i bdud thams cad gdul bar 'dod na rdo rje thogs pa'i phyag la mchod do// phas kyi rgol ba'i dgra gzhom par 'dod na rdo rje'i tho ba thogs pa'i phyag la mchod do// 'jigs shing bag tsha ba'i gnas thams cad la thar bar 'dod na 'jigs pa med pa'i sbyin pa'i phyag la chod do// mig mi gsal te 'od dang mi ldan par gyur na me shel gyi nor bu thogs pa'i phyag la mchod do// tsha ba'i rims kyis thebs te bsil bar 'dod na chu shel gyi nor bu thogs pa'i phyag la mchod do// blon thabs mthon por 'dod na rin po che'i gzhu thogs pa'i phyag la mchod do// grogs po mdza' bshes dang myur du phrad par 'dod na rin po che'i mda' thogs pa'i phyag la mchod do// lus la nad sna tshogs kyis thebs par gyur na lcug ma thogs pa'i phyag la mchod do// lus kyi bgegs ma lus pa bsal bar 'dod na rnga yab dkar po thogs pa'i phyag la mchod do// thams cad mthun pa'i 'khor du 'gyur bar 'dod na bum pa thogs pa'i phyag la mchod do// stag dang 'phar spyang dang dom dred dang gcan gzan ma rungs pa thams cad spong bar 'dod na phub thogs pa'i phyag la mchod do// gnas dang dus thams cad du rgyal po'i bgegs las thar bar 'dod na dgra sta thogs pa'i phyag la mchod do// bu dang bu mo dang g.yog 'khor gyi phyir shel gyi gdub 'khor thogs pa'i phyag la mchod do// yon tan rnam pa sna tshogs kyi phyir ni pad+ma dkar po thogs pa'i phyag la mchod do// phyogs bcu'i zhing yongs su dag par 'dod na/ pad+ma sngon po thogs pa'i phyag la mchod do// shes rab chen po dang ldan par 'dod na rin po che'i me long thogs pa'i phyag lam chod do// phyogs bcu'i de bzhin gshegs pa rnams mngon sum du mthong bar 'dod na/ pad+ma thogs pa'i phyag la mchod do// sa'i gter 'byin par 'dod na rin po che'i za ma tog thogs pa'i phyag la mchod do// drang srong gi lam mngon par bsgrub par 'dod na sprin rnam pa lnga thogs pa'i phyag la mchod do// tshangs par skyes bar 'dod na ril ba thogs pa'i phyag la mchod do// lha'i gzhal med khang du skye bar 'dod na/ pad+ma le brgan thogs pa'i phyag la mchod do// phyogs gzhan gyi phyir rgol ba bsal bar 'dod na/ ral gri dang mdung thogs pa'i phyag la mchod do// dge ba'i lha 'dre thams cad dgug par 'dod na rin po che'i dung thogs pa'i phyag la mchod do// lha 'dre thams cad 'khol bar 'dod na thod pa'i khar ba thogs pa'i phyag la mchod do// phyogs bcu'i sangs rgyas myur du gshegs nas phyag gis byug par 'dod na bgrang phreng 'dzin pa'i phyag la mchod do// tshangs pa'i sgra dbyangs mchod thams cad mngon par 'grub par 'dod na rin po che'i dril bu thogs pa'i phyag la mchod do// tshig gi spobs pa gya nom pa dang ldan par 'dod na rin po che'i phyag rgya thogs pa'i phyag la mchod do// dge ba'i lha rnams dang klu rnams rtag par 'ongs te bsrung zhing yongs su skyob par 'dod na lcags kyu thogs pa'i phyag la mchod do// byams dang snying rjes sems can thams cad skyob par 'dod na 'khor gsil thogs pa'i phyag la mchod do// sems can thams cad kyis rtags par phan tshun gus pa'i bsnyen bkur brtse bar sems par 'dod na thal mo sbyor ba'i phyag la mchod do// skye ba'i skye gnas thams cad du de bzhin gshegs pa rnams dang mi 'bral bar 'dod na sprul ba'i sangs rgyas thogs pa'i phyag mchod do// skye ba'i tshe rabs thams cad du rtag par de bzhin gshegs pa'i pho brang du gnas nas mngal gyi snying por skye bar mi 'dod par gyur na gzhal med khang thogs pa'i phyag la mchod do// mang du thos pa'i shes rab rgya chen po dang ldan par 'dod na rin po che'i mdo sde'i glegs bam thogs pa'i phyag la mchod do// da ltar gyi lus 'di nas sangs rgyas kyi sku la thug pa'i bar du rtag tu byang chub kyi sems las ldog par mi 'gyur bar 'dod na phyir mi ldog pa'i gser gyi 'khor lo thogs pa'i phyag la mchod do// mi 'jigs pa la sogs pa'i sbyin pa rnam pa bzhis 'gro ba tshims par 'dod na mchog sbyin pa'i phyag la mchod do// phyogs bcu'i de bzhin gshegs pa rnams myur du gshegs nas spyi bo nas phyag gis byugs te lung bstan par 'dod na spyi bo na sprul pa'i sangs rgyas thogs pa'i phyag la mchod do// shing tog dang 'bras bu rnams 'grub par 'dod na rgyun 'brum thogs pa'i phyag la mchod do// de ltar mngon par sgrub pa'i mchog rnams stong yod kyang // de mdor bsdus nas bstan pa yin no// lus drang por bsrang ste snying gar thal mo sbyar nas sor mo thams cad phan tshun thad kar bsnol la g.yon pa'i sor mo rnams kyis g.yas pa'i sor mo rnams la 'khyud de mdzub mo gyen du bsgre ngas la rtse mo gnyis sprad do// mthe bo gnyis mdzu ba mo gnyis kyi tshigs dang por rag par bgyi/ lag mthil la ma 'byar bar bgyi'o// 'di ni gzungs sngags thams cad kyi phyag rgya yin no// bskal pa du mar tshe rabs su bsags pa'i las kyi sgrib pa mi dge ba rnams byang bar 'gyur ro// tshe phyi ma la sangs rgyas kyi zhing rnams su skye bar 'gyur ro// sangs rgyas bcom ldan 'das shAkya thub pas byang chub brnyes par mdzad pa'i tshe bdud thams cad kyis mtho btsams pa na phyag rgya 'dis btul te/ de'i tshe zhi ba dang bde ba dang bsam gtan dang snyoms par 'jug pa yang brnyes par gyur to// de'i gsangs sngags ni 'di yin no// tad+ya thA/ sarba d+harmA maN+Da lA ye e h+ye hi sarba shud+d+ha satwA ya swA hA/ 'phags pa spyan ras gzigs phyag stong pa'i dkyil 'khor gyi cho ga brjod par bya ste/ thog mar ri rnams dang nye bar ma gzhi sa gtsang zhing bkra shis pa'i sa phyogs btsal bar bgyi'o// der sa brkos te gseg ma dang gyo mo dang rus pa dang mi gtsang ba rnams bsal la dri zhim po dag dang ba'i lci ba dang 'jim pa bsres te byug par bya/ dkyil 'khor dpangs mtho gang gi tshad du sgo bzhi gdod do// rin po che du mas spras pa'i rta babs dang sgo khyud dang bcas pa tshang bar gyi'o// shar gyi sgor ni yul 'khor srung // lho'i sgor ni 'phags skyes po/ nub kyi sgor ni spyan mi bzang // byang gi sgor ni rnam thos sras/ de dag gi g.yas g.yon du rang rang gi 'khor thams cad bri'o// dkyil 'khor gyi dbus su 'phags pa spyan ras gzigs dbang phyug phyag stong pa gzhag par bgyi'o// de'i mdun du sgro lam dang khri'u gzhag ste khri'u'i steng du gzugs sngags 'di gzhag par bgyi'o// g.yas phyogs su ni don yod pa'i zhags pa'o// rgyab tu ni nor bzangs so// g.yon du ni rta mgrin no// mtshams bzhir go rims ji lta ba bzhin du gzungs kyi dbang phyug rgyal po dang / byams pa dang / 'jam dpal dang / phyag na rdo rje'o// dkyil 'khor de la bdug pa sna tshogs kyis bdug go// me tog sna tshogs dgram/ mchod pa rnam pa sna tshogs gzhag par bya'o// sgog pa rnam dgu dang sha chang mi dbang ngo // zhag nyi shu rtsa gcig tu rgyun mi 'chad par mchod pa gsar pa rnams brje'o// bstod pa'i dbyangs dang rol mo sna tshogs kyis mchod par bya'o// dkyil 'khor gyi mtha' mar ni mchod rten bdun bdun la tshon sna lnga'i ba dan btsugs la gzhag par bya'o// de'i tshe rtsa ba'i sngags stong brgya rtsa brgyad bzlas brjod bgyi'o// de nas 'phags pa spyan ras gzigs dbang phyug gi gzugs dang kun dga' bo'i gzugs kyis der 'ongs nas sgrub pa po de la ci 'dod ces gtam smra bar 'gyur ro// sgrub pa po des mchod pa sna tshogs kyis mchod la lan gdab par bgyi ste/ bla na med pa yang dag par rdzogs pa'i byang chub kyi don du gzugs sngags kyi rang bzhin 'tshal lo zhes brjod par bgyi'o// yang 'di skad du 'di ni lung bstan pa'i dus lags pa snyam bgyid na thugs rje dang ldan pas bdag la nges par thugs rje chen po bskyed du gsol/ bdag ni rnyed pa dang bkur sti dang grags pa mi 'tshal gyi nam zhig na sems can thams cad la bu gcig pa bzhin du lta ba dang yongs su skyob par 'gyur snyam du sems so// yang 'byung po gnyug mar gnas pa thams cad bdag gis bsgo ba bzhin du gnas par gyur cig snyam du sems so zhes brjod par bgyi'o// gal te yid la bsams pa 'di thob cing dngos grub de thob na gzhan la ma brjod par bdag nyid kyis 'tshal bar bgyi'o/ gal te chos 'di grub na bzlas par bgyi gcig tu gzung bar bgyi'o// 'di ni bslab pa gcig tu gsang ba'o// su zhig sna tshogs 'tshal ba des a ka ru nag po'i chab kyis dkyil 'khor gru bzhi pa bgyis la rtsa ba'i sngags lan brgya rtsa brgyad bzlas brjod bgyi'o// yid la bsam pa yongs su rdzogs par bgyid pa phyag rgya bcing bar bgyi'o// 'on kyang 'tshal ba yongs su rdzogs pa rnyed par 'gyur ro// de'i tshe glegs bam 'di bzhin du sems shing su zhig 'di bzhin du mchod par bgyis na gzhan du mi 'gyur ro// 'phags pa spyan ras gzigs kyi dbang pos sangs rgyas rnam par gzigs 'jig rten du byon pa'i tshe 'phags pa spyan ras gzigs kyis bdud btul ba'i tshe lus las mig stong sprul te mig re re las sangs rgyas re re sprul te/ de dag las bskal pa bzang po'i sangs rgyas stong 'byung ngo // lag pa stong las lag pa re re las 'khor los sgyur ba'i rgyal po re re sprul te de dag la ni 'khor los sgyur ba'i rgyal po stong 'byung ngo // bdud btul ba'i nang na byang chub sems dpa'i lus ni mchog go// de nas rdzogs pa'i rim pa bsgom par bya ste/ zab pa dang phra ba'i rdzogs rim ni bla ma'i man ngag las shes par bya'o// de nas dza hi zhes brjod pas mdun gyi nam mkha' la gshegs la bstod pa dang mchod pas mchod la/ mgon po thugs rje chen po dang ldan pa 'khor dang bcas pa dgongs su gsol/ bdag nyid gcig pu sdug bsngal las thar nas bde ba la gnas par 'dod pa ma lags kyis phyogs bcu'i sems can thams cad phyag rgya chen po'i dngos grub thob pa'i ched du 'phags pa sgrub pa la sku gsung thugs kyi dngos grub thams cad thob par byin gyis brlab pa dam pa mdzad du gsol zhes brjod la/ oM khyed kyis sems can don kun mdzad// rjes su mthun pa'i dngos grub stsol// sangs rgyas yul du gshegs nas kyang // slar yang 'byon par mdzad du gsol// zhes brjod la/ oM badzra satwa sa ma ya/ ma nu pA la ya/ badzra satwa twe no pa/ tiSh+Tha dr-i D+ho me b+ha ba/ su to Sh+yo me b+ha ba/ su po Sh+yo me b+ha ba/ a nu rak+to me b+ha ba/ sarba sid+d+hi m+me pra yats+tsha/ sarba karma su tsa me/ cit+taM shre yaH ku ru hUM/ ha ha ha ha hoH b+hag bAn sarba ta thA ga ta badzra mA me muny+tsa badzrI b+ha ba ma hA sa ma ya satwa AH/ zhes pa lan bdun brjod la gshegs su gsol/ gzhan yang dam pa'i chos pad+ma dkar po nas gsungs pa/ spyan ras gzigs kyi dbang po dran na ni// ngan song sdug bsngal dbul ba'i sdug bsngal dang // na ba'i sdug bsngal 'tshe ba'i sdug bsngal ba// kun nas thar bar spyan ras gzigs kyis gsungs// gal te gsod pas me yid dong du yang // gsad par bya ba'i phyir ni bor ba yis// spyan ras gzigs kyi dbang po dran na ni// chu btab bzhin du med gzhi bar 'gyur// rgya mtsho dang ni mya ngan rgal na yang // spyan ras gzigs kyi dbang po dran na ni// chu yi nang du nam yang mi 'chi'o// rab tu sdang ba'i yid kyis gsad pa'i phyir// ri rab lhun po'i rtse nas bor na yang // spyan ras gzigs kyi dbang po dran na ni// nyi ma lta bur bar snang gnas par 'gyur/ gal te rdo rje yi ni ri dgas dag // bsad pa'i phyir ni spyi bor 'ongs na yang // spyan ras gzigs kyi dbang po dran na ni// ba spu'i khung tsam gtses par mi nus so// gsad pa'i sems kyis lag na mtshon thogs te// dgra tshogs mang pos rab tu bskor na yang // spyan ras gzigs kyi dbang po dran na ni// de ma thag tu byams pa'i sems su 'gyur// gal te gsod pa nye bar 'ongs nas su// gshed ma'i mi yi dbang du gyur na yang // spyan ras gzigs kyi dbang po dran na ni// de yi mtshon cha dum bu dum bur 'gyur// sngags dang stobs dang sman dang rig sngags dang // ro langs pa dang 'byung po lus 'jigs pa// spyan ras gzigs kyi dbang po dran na ni// gang nas rab tu btang ba de slar 'gro// dri ma med pa dri bral ba yi 'ong // 'od dpag med pa ye shes nyi ma'i 'od// sprin gyis chod pa med par gyur pa'i 'od// 'jig rten dag na lhang nge lhag ger mdzes// 'phags pa lha yis gsol ba legs btab nas// 'phags pa 'jig rten mgon po'i sgrub thabs byas// mi dbang rgyal po bde spyod 'khor bcas rnams// tshe 'dir 'jig rten mgon po mthong bar shog // slob dpon 'phags pa klu sgrub bdag nyid chen po mi 'phrogs pa'i mkhyen rab dang thugs rjer ldan pa sa drug pa'i byang chub sems dpa' yin yang sa dang po'i byang chub sems dpar byin gyis brlabs pa/ dper na nga'i nye gnas kun dga' bo sa bcu'i byang chub sems dpa' yin yang so so'i skye bor byin gyis brlabs pa lta bu'o zhes bcom ldan 'das kyis gsungs pa la 'jig rten gyi khams bde ba can du gshegs te/ sa brgyad pa la gnas nas lus gnyis su byas te/ gcig ni de bzhin gshegs pa 'od dpag tu med pa la mchod pa byed/ gcig ni dga' ldan du byams pa la mdo 'di nyid kyi don 'dri'o zhes gsungs pa/ 'jig rten gyi khams dang ba'i 'od ces bya bar de bzhin gshegs pa ye shes 'byung gnas 'o ces bya bar lung bstan pas mdzad pa rdzogs so// // rgya gar gyi mkhan po paN+Dita chen po dI paM ka ra shrI dz+nyA na dang / zhu chen gyi lo tsA ba dge slong rin chen bzang pos bsgyur ba'o// 