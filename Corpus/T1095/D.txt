// bla ma dam pa rnams la phyag 'tshal lo// bsam gyis mi khyab rnal 'byor pas// snying rje'i rang sems glo bur sad// shes rab skye ba med rgyas btab// gnyis med bsam mi khyab mtshan nyid// snang ba'i skye ba med pa dran// dran pa'i rang bzhin gzung ba med// gzugs sogs dngos po'i rang bzhin gyis// bde ba chen po'i ro myong bas// bsam du med pa'i rnal 'byor rtogs// de yang // bla ma'i drin gyis slar yang ni// so sor rtog pa'i rang bzhin no// de yang // ji ltar myong bas bskyed pas na// dran pas gzung dang ma gzung med// rgyu dang 'bras bu dbyer med pas// sgom pa'i rim pa bdag la med// stong pa nyid kyi ro tshor bas// sgom pa yang ni rtogs pa'o// gang phyir shes rab sgom pa yis// thams cad phyag rgya chen po la// gang zhig mi mthun phyogs su yang // de nyid phyag rgya chen po la// rang bzhin ltug pa bsam du med// ji srid bye brag gnyis 'byung ba// de las byung ni de ru thim// de las bde ba'i ye shes pas// 'bras bu dag las re ba med// yid la mi byed rnal 'byor pas// stong nyid snying po bsam du med// gnyis med shes rab rang so la// mnyam gzhag rjes thob rig pa med// bsam med rgyun gyi rnal 'byor pas// gnyis su mi byed rang so nyid// ma skyes pa nyid dngos por sad// dngos por skye ba med par thim// dngos su gnyis med rdo rjer mthun// nyes pa dbang sogs glo bur ba// des na drang thad so ma ste// de dang de nyid thad kar bcas// skye ba med mthong rnal 'byor pas// shes pa mi bzung rang thad zhog // skye ba med pa'i sems nyid la// ci zhig bsdus shing ci zhig spro// u pa de sha pa ra ma pa ya/ gsang ba dam pa rdzogs so// 