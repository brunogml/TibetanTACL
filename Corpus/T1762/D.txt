@##// rgya gar skad du/ badzra bi dA ra Na nA ma d+hA ra Ni tsaN+Da ma hA ro Sha Na sA d+ha na nA ma/ bod skad du/ rdo rje rnam par 'joms pa gtum po'i sgrub thabs zhes bya ba/ 'phags pa rnam par 'joms pa la phyag 'tshal lo// thabs dang shes rab rang bzhin gyis// gdug pa can rnams 'joms pa yi// shin tu khro zhing 'jigs pa'i sku// rnam par 'joms la phyag 'tshal nas// rtsa ba'i rgyud don la brten nas// bdag gis sgrub thabs 'di bshad bya// re zhig yid du 'ong ba'i gnas su stan bde ba la 'dug ste/ byams pa dang ldan pa'i khrus byas nas/ dur khrod kyi sa la sogs pas dkyil 'khor 'dom gang gru bzhi pa byas te/ dbus su gru gsum brtsegs ma'o// tha ma rdo rje rgya gram dang / 'khor lo rtsibs bcu pa'i gru chad bzhi dang / sgo bzhi rta babs dang bcas pa/ rdo rje me ri dang bcas pa bri'o// de ltar bris nas phur bu bco lnga dgod do// phyogs skyong la gtor ma dang lha bshos gzhag par bya'o// de ltar rdzogs nas bsgom pa ni byang chub tu sems bskyed pa la sogs pa byas la/ de nas oM swa b+hA ba shud+d+haHsar+b+ba d+har+m+ma ni hUM/ de'i rjes la rang nyid sa bon hUM gi rnam par gnas te/ 'od zer gyis rdo rje ra ba me ri dang bcas pa bsgom par bya'o// de nas b+hUM las dkyil 'khor gyi khang pa bskyed nas/ dbus su nyi ma zla ba'i gdan no// rgya gram bzhi dang 'khor lo rtsibs bcu la nyi ma'i dkyil 'khor bcu bsams nas/ bdag nyid nyi zla'i steng du bsams te/ yongs su gyur pa las rdo rje/ de las 'od 'phros sems can sbyangs sangs rgyas thams cad rdo rje de nyid la thim pas/ rdo rje rnam par 'joms pa sku mdog mthing nag tu 'dug pa/ dbu skra dmar ser gyen du 'khyil ba/ chu lha dkar po mgul du bcings pa/ gzi can nag po se ral khar bcings pa/ mche ba gtsigs pa/ stod g.yogs sngon po/ smad stag gi sham thabs bcings pa/ zhabs brkyang bskum du bzhugs pa'o// na mo rat+na tra yA ya/ na mash+tsaN+Da badzra pA Na ye ma hA yak+Sha se nA pa ta ye/ hUM bcu las 'khor lo bcu'i steng du khro bo bcu dang / hUM bzhi las rdo rje rgya gram gyi steng du khro bo bzhi'o// khro bo bzhi ni mche ba gtsigs pa'o// zhe sdang zhi zhing brjid pa'i sku mdog dkar po'o// lho'i rdo rje be con ni rtog pa thams cad gzhig pa'i sku nga rgyal zhi ba'i bdag nyid dmar nag go// nub kyi rdo rje brtan pa ni 'dod chags dri ma spangs pa dmar po'o// byang du rdo rje don yod brtan pa phrag dog 'joms pa ljang gu'o// zhal gcig phyag gnyis pa rdo rje dang dril bu bsnams pa'o// sar+b+ba bid+yA badzra badzra/ s+phoT badzra badzra/ ka Ta badzra badzra/ ma Ta badzra badzra/ ma tha badzra badzra/ aT+Ta hA sa nI la badzra su badzrA ya swA hA/ 'khor lo'i rtsibs bcu la khro bo chen po bcu ni khams gsum rnam par rgyal ba dkar po'o// gshin rje gshed ni dmar nag ste/ rta mgrin dmar po rta mgo ljang gu can/ bdud rtsi 'khyil pa ljang gu'o// sgo bzhir ro// dbyug pa sngon po la sogs pa mtshams su'o// de ltar steng 'og gnyis te/ khro bo bcu ni stag sham can/ sbrul gyis brgyan cing thams cad phur bu bsnams pa/ zhabs brkyang bskum du bzhugs par bsgom mo// de ltar dam tshig rdzogs nas spyan drang ba dang / mchod pa dang bstim pa byas nas/ oM AHhUM sa bon gsum byin gyis brlab pa byas la thugs phyag mtshan dang bcas pas skye mched byin gyis brlabs nas dbang bskur zhing gtso bos mtshon par bya'o// de nas bsgoms pas skyo na bsnyen pa dang / sgrub pa'i bzlas pa bya'o// de nas lha mo'i glus gtor ma nye bar phul te/ spyod pas gnas par bya'o// las bya bar 'dod pas rabs chad nag po'i rus pa'i phye ma dang / yungs kar dang / ske tshe dang / shang tshe dang / til nag po dag gis thod par ni dug chu dag gis gdab par bya'o// tad+ya thA/ oM tra Ta tra Ta/ tro Ta ya tro Ta ya/ s+phu Ta s+phu Ta/ s+pho Ta ya s+pho Ta ya/ g+hur+N+Na g+hur+N+Na/ g+hur+N+NA pa ya g+hur+N+NA pa ya/ sar+b+ba satwa ni bo d+ha bo d+ha/ saM bo d+ha ya saM bo d+ha ya/ b+h+ra ma b+h+ra ma saM b+h+ra ma ya saM b+h+ra ma ya/ sarba b+hU ta/ ni/ ku Ta ku Ta/ saM ku Ta ya saM ku Ta ya/ sarba sha trUM nAn/ g+ha Ta g+ha Ta/ saM g+ha Ta ya saM g+ha Ta ya/ a mu kaM mA ra ya phaT/ lcags phye zangs phye rdo phye gdab/ oM sar+b+ba bid+yA badzra badzra/ s+pho Ta badzra badzra/ ka Ta badzra badzra/ ma Ta badzra badzra/ ma tha badzra badzra/ aT+Ta hA sa nI la badzra su badzrA ya swA hA/ de nas khro bo chen po bcu'i phur pas gdab par bya'o// he phu lu ni ru phu lu gr-ih+Na ku lu mi li tsu lu ku ru ku lu badzra bi dzA ya kI li kI lA ya swA hA/ ka Ta ka Ta ma Ta ma Ta/ ra Ta ra Ta/ mo Ta na phra mo Ta nA ya/ badzra kI li kI lA ya swA hA/ tsa ra ni tsa ra/ ha ra ha ra/ sa ra sa ra/ mA ra ya badzra kI li kI lA ya swA hA/ ts+tshin+da ts+tshin+da ma hA kI li kI lA ya swA hA/ b+hin+da b+hin+da ma hA kI li kI lA ya swA hA/ ban+d+ha ban+d+ha kI li kI lA ya swA hA/ krod+ha krod+ha kI li kI lA ya swAhA/ tsu tshu tsu ru tsaN+Da kI li kI lA ya swAhA/ ha ra ha ra badzra d+h+ra rA ya swA hA/ trAs ya trAs ya badzra kI li kI lA ya swA hA/ pra ha ra phra ha ra/ badzra pra b+hany+dzanA ya trA sa ya badzra kI li kI lA ya swA hA/ de nas gtong ma byas nas dbul bar bya'o// de nas drag po'i sbyin sreg ni/ gru gsum khru gang ba la sum brtsegs su bya'o// dur khrod kyi sol bas byugs la/ dbus su rdo rje nag po bri bar bya'o// rus pa'i phye ma dang / yungs kar dang / yungs nag dang / ske tshe dang shang tshe la sogs pa gong du bstan pa'i rdzas ni bsreg rdzas so// de nas bdag nyid khro bo gtum po khros pa'i skur bsgom mo// mdun du me thab nag po'i nang du/ 'khor lo'i steng du lha bco lnga po so sor me dpung dang bcas pa bskyed la/ thugs kar raM bsams la bsreg par bya ba ni/ mA ra ya dgug pa dang / gzhug pa dang / bcing ba dang / myos su gzhug pa ni/ sprul pa'i khro bos byas la sngags 'dis bsreg go// na mo rat+na tra yA ya nas saM g+ha Ta'i bar dang / sar+b+ba sha trUm hUM/ a mu kaM mA ra ya phaT ces pas bsreg rdzas dbul bar bya'o// yang snying sngags la mA ra ya btags pas bsreg par bya'o// phrin las rnam pa bzhi'i sngags kyis yungs kar la sogs pa bsreg par bya'o// yang snying gis ni bye ma rnams kyis gdab par bya'o// yam shing ni gdug pa'i shing la bya ste/ khro bo'i sngags kyis bsreg par bya'o// de ltar phul nas gtor ma gtang ste/ thal bas mnan par bya'o// de ltar sbyin sreg rdzogs nas mnan par bya'o// nag po'i thod par che ge mo'i gzugs gcer bu dbyangs yig dang / gsal byed phyin ci log gis gnas brgyad du dzaHbrgyad kyis bskor ba'i gzugs/ mi gtsang ba'i skud pas byang du bcug la thod par gzhug go / phur bu bcus gdab par bya'o// thun la sogs pas gdab par bya'o// de ltar byas nas mchod rten kun nas zlum pa'am/ khru gsum gang yang rung ba sum brtsegs byas la/ 'og rnams la rdo rje gsum bri bar bya'o// bum pa'i nang du sangs rgyas gang gA'i klung gi byin gyis brlabs pa'i sngags dang / yang snying 'khor lo rtsibs bzhi pa la bris pa gzhug go// rab tu gnas par bya ba'i phyir sngon du bsnyen pa bya ba ni/ bdag nyid rdo rje rnam par 'joms pa sku mdog mthing nag // sbrul gsum gyis brgyan cing rdo rje dril bu bsnams pa/ shin tu khro ba cig bsgoms la/ thugs kar nyi ma'i steng du hUM bsgoms nas/ ye shes sems dpa' spyan drang ba la sogs pa byas la bsgom pa ni/ oM na maH tsaN+Da badzra pA Na ye/ ma hA yak+Sha se nA pa ta ye hUM zhes 'bum mam sa ya bzlas par bya'o// de ltar rdzogs nas rab tu gnas par bya ba ni/ maN+Dal sngon por me tog sngon po gcal du bkram ste/ pU dza ci 'byor pa yang bshams la/ sku'i dkyil 'khor la sogs pa la brten nas bsgrub par bya'o// de ltar rdzogs nas mchod rten hUM nag po las rdo rje rgya gram gyi steng du mchod rten 'khor lo sum brtsegs pa'i rnam pa can bskyed la/ 'khor lo dang po la rdo rje rnam par 'joms pa la khro bo bzhi dang bcas pa/ bar du hUM ka ra la phyogs kyi khro bo bzhi/ 'og gi stobs po che la mtshams kyi khro bo bzhi ste/ lha bco lnga'i rnam par bsam pa'o// de nas bdag nyid rdo rje gtum por bsams la/ des ye shes sems dpa' spyan drangs te bstims pa la sogs pa bya'o// 'khor lo'i rtsibs rnams la de bsgoms nas/ sku'i gsang sngags phrin las bzhi dang / de las sna tshogs te sprul pa'i las bya'o// thugs kyi sngags ni sku gdung byin gyis brlab pa'i ched du bzlas so// gsung gi sngags ni bdag nyid do// de ltar dang po gcad mnan bzlog pa'i las bya'o// thod pa dang bcas pa mnan cing bskor bar bya'o// dam pa'i gdams ngag la brten nas// rgyud don zab mo'i lam 'di sbyar// nyes pa khyed la bzod par 'bul// 'di brtsams sems can bde thob shog // rdo rje rnam par 'joms pa'i sgrub thabs/ slob dpon chen po dngos grub brnyes pa'i sa ba ri pas mdzad pa rdzogs so// // bal po'i paN+Di ta de ba pUr+Na ma ti dang / lo tsA ba dge slong chos kyi bzang pos bsgyur ba'o// 