@#// dpal thugs rje chen po gdug pa 'dul ba la phyag 'tshal lo// snying rje che ldan sngags pa yis// shin tu gdug pa can gnas sam// mi srun skye bos gang ba'i gzhir// dpal ldan gdug pa 'dul mdzad bsgom// ji skad 'byung ba nyid dpal che// sna tshogs rin chen rgyan ldan pa// spyi bo 'od dpag med kyis spras// hrIHyig ye shes snying po can// gsal byas de thugs nyi ma yi// 'khor lo rtsibs stong lha mchog stong // gdug pa 'dul phyir mnyam gzhag pa// rnal 'byor can gyis skad cig bskyed// spyi gtsug bshang sgo rdo rje'i rtse// sbu gu dkar po tal phyin dang // lte ba lte ba nyid yin te// de steng mgon po nyer mtshan pa'o// de dbus su ni rang sems drIH// khros pa drag po rab gnas bsam// brtse bas rtsal bskyed cher 'phel bas / 'od 'phros gdug pa bkug mdun bdar// cho gas gtor ma sbyin byas la// de snying pad+mo gcig dbus hUM// gdug pa'i sems gang yin pa bskyed// cho ga gsum gyis de bsreg go// kun du sdang ba med nyid dang // ltos bral gcig tu snying brtse can// dpal ldan mgon po tshe nyid la// drin sdod de yis dgra rnams 'jig // gang tshe rmi lam nang du yang // byams sems zhugs pas snying g.yo zhing // gzhan don mchi ma 'khrug 'gyur ba// de tshe gdug pa thul bar 'gyur// rlom sems dregs pa zhi ba dang // rtag tu byams ldan snying ston pa// mi de'i dam tshig zab mo ni// mchod sbyin byang chub sems bsnun bshad// 'phags pa thugs rje chen po gdug pa 'dul ba'i cho ga rdzogs so// 