@##// rgya gar skad du/ bA yu s+thA na ro ga pa ri dz+nyA na nA ma/ bod skad du/ rlung gnas nad kyi brtag pa zhes bya ba/ dpal he ru ka la phyag 'tshal lo// dge dang mi dge'i chags pas 'khor ba'i gzhi// de dag chags bral rnal 'byor mya ngan 'das// me rlung chags pa'i gnas su gnas 'gyur ba// rlung gi chu gnas g.yo ba'i sems nyid dag // de yis rnam rtog gang yang rim gyis 'gags// dper na chu dang nam mkha'i skyes bu bzhin// me rlung nag pos snang ba 'ded gyur pas// dkar po'i shel ltar la sogs ye shes 'grub// dang po'i yan lag mgo ni gti mug gnas// sngar ltar bsgoms pas de nyid ye shes yin// dbang po lnga la nyi zla'i mig gnyis chags// lus kyi yan lag lte ba'i ye shes ni// chags pa'i 'khor lor srog gi rtsa gnas so// de la zla grangs rtsa ni bcu gnyis la// lus kyi tshad ni 'dom gang gru bzhi yin// 'dzam bu'i gling bzhi gling phran brgyad dag byung // nyi zla'i sgo nas rlung ni yang dag 'byung // lho byang gnyis dag nyi zla'i lam yin te// dbyar zla 'bring po byang gi bar du dgu// dgun zla 'brang bo lha ru shes par bya// ston dpyid gnyis kyi 'bring po nyin mtshan mnyam// da ni rnal 'byor rlung gi grangs la ni// skad cig thang cig yud tsam gcig yin te// thun brgyad thun phyed sum brgya drug cu gzhag// lo gcig hUM nyid thig ler shes bar bya// nyi zla gnyis kyi sgo nas rlung lnga ni// rang nas mi rgyu gzhan nas rgyu ba des// dpal ldan rnal 'byor rlung log na bar 'gyur// de la rlung gi ming dang gnas rnams ni// brtan g.yo bar gnas mkhris rgyas bde gshegs rlung // rim par gti mug chu rlung mgo la rgyu// bad kan skye bas rnal 'byor lha gnas nyams// g.yo ba'i rlung ni gzhan gyi rtsa la rgyu// mdud par chags na drod nyams grang ba ste// chu rlung bar na me rlung gnas pa de// rtsub pa'i rlung 'dzin ngal du ba byas pa'i tshe// drag po'i zhe sdang mthar yang snying rlung ldang // 'dus pa'i gnas su dug gsum rlung 'dus pa// 'dus pa'i nad kyis sems kyi dbang po 'khrul// bde gshegs gnas su mi rgyu gzhan rgyu na// rnal 'byor las kyi nad du shes par gyis// sman dang sman pa rang lus gnas pa la// lus kyi dkyil 'khor brgyad kyi thig le las// sor ni bcu gnyis bcu gnyis steng du ni// bzhi bzhi gnad 'dzin brgyad la sems gtad bya// bung ba'i rlung 'dzin 'khrul 'khor nad 'don bya// dbu mar ma chung rlung ni rtsa bzhi ru// bzung bas rnal 'byor mngon rtogs 'di ltar 'char// sa yi rlung gis lus lci sems mi gsal// mi rtag chu rgal zla ba mthong ba dang // chu mig la sogs rtags ni sna tshogs 'byung // rnal 'byor sha rgyas ldan pa shin tu dka'// thang la 'gro bar 'gyur na glo snying brdung // rlung gi rlung ni zin pa'i mngon rtags ni// grang ba skye zhing lus khol thig le 'dzag // pho ba na zhing g.yang za yan lag 'khums// me rlung zin pa'i rtags ni mkhris pa rgyas// sems nyams drod skyes ro stod lci zhing na// rmi ltas mi mthong snang ba dmar po mthong // 'chi rlung g.yang za 'gro 'dod sems mi dga'// mi rtags 'phur dang lhung dang phrad mi thar// bde gshegs rlung 'dzin sems bde gnyis med gnas// bsus pa'i gegs sel rim bzhin 'di ltar bya// dmigs pas me sbar sa khams bsreg par bya// chu mig brgyad la rnal 'byor rlangs pa 'thul// chu brub sa spyang rlung gi phyag dar bya// tho rangs mi bskyod grang nas btung bar bya// rlung la me bsgom hi rgyu mar chen dril// bem rtol brgyab pas ba spu'i bu ga phye// 'khor lo bsgom zhing grang ba sel bar byed// dbu mar ma chud chu rlung gzhan zhugs na// bad kan na bas bu gnyis dag byed// lus bca' chu 'brub rlangs pa 'thul bar bsam// me rlung gnyis kyis 'byung bar sems gtad do// mkhris pa ldang na gangs kyi chu 'bru ba bya// bdud rtsis lus gang gangs nas du ba 'thul// spyi bor bla ma'i bdud rtsi lus la byug// rlung gi rlung ni 'dzin pa'i rnal 'byor pa// byang chub sems kyi ting nge 'dzin la bslab// gzhan yang nad rtags nad 'don zhal las shes// rlung gnas nad kyi brtag pa zhes bya ba slob dpon a dzo kis mdzad pa rdzogs so// 