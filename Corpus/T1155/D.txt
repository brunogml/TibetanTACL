rgya gar skad du/ saM daR+sha pra dI pa nA ma/ bod skad du/ yang dag lta ba'i sgron ma zhes bya ba/ 'jam dpal smra ba'i seng ge la phyag 'tshal lo// lhan skyes ye shes ster mdzad pa// dam pa skyes mchog rnams la 'dug// mtshon chod lta ba ma 'gags pas// grub mtha' kun dang phyogs gcig mthun// yin lugs lta ba mtha' dang bral// grub mtha' kun gyi blo ma shog // lta ba rgya che mtha' bral ni// mtha' bzhi'i skyon dang bral bas na// grub mtha' kun la mi gnas pas// yang dag lta bar yid ches bya// blta bya lta byed gnyis dang bral// lta ba med pa'i lta ba ni// lta ba'i dam pa kho na yin// dngos 'dzin lta ba kun las grol// ma rig pa yi mig phye nas// ye shes mig gis bltas pas ni// rig pa dri ma med pa lta// dri med mthong zhes lta ba yin// mthong bya mthong byed gnyis bral nas// zung 'jug lta ba gza' gtad med// phyag rgya chen po lta mchog yin// de nyid rtogs pa'i yon tan ni// mtshan nyid bzhi ru shes par bya// rig pa dri ma med pa la// rnam dag sgrib g.yogs med pas ni// gzung 'dzin g.yas yis ma gos pa'o// gcig gi sangs rgyas e ma ho// rig pa gcer bur gnas pa la// mtshan ma'i gos kyis ma g.yogs pa// rang byung ye shes drod po che// chags sdang mtshan ma me bzhin sreg // kun shes rig pa rten med pa'o// bag chags sbubs su ma zhugs par// sdug bsngal 'khor ba gzugs mi dgos// 'dod yon sun ma rang sar grol// 'dzin med rig pa brling pa ni// dngos 'dzin yu ba bud pas na// snang grags 'dzin pa nus pa yin// phyogs cha med pa'i lta ba'o// yang dag lta ba'i sgron ma zhes bya ba rdzogs so// 