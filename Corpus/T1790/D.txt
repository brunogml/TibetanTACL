@##// dpal phyag na rdo rje la phyag 'tshal lo// sred pa'i 'dod pa bsrung par 'dod pa'i sgrub pa po dam tshig dang ldan pas gnas khang yid dang mthun par bum pa la sogs pa rdzas kyi rim pa bsogs la/ hUM las byung ba'i 'dod pa'i rgyal po sku mdog ser po zhal gcig phyag gnyis pa rin po che dang lcags kyu 'dzin pa'i nga rgyal du langs te/ sngags 'di la lan brgya rtsa brgyad yid kyis brjod nas lcags kyu 'dzin pa'i lta stangs kyis bltas na tshong las rgyal ba'i don nges par 'grub ste sngags ni/ oM ha ra ha ra hUM hUM phaT phaT swA hA zhes pas kha shar phyogs su bltas te brjod na tshong gang byas pa las rgyal bar nges so// tshong las rnam par rgyal ba sgrub pa'i thabs rdzogs so// 