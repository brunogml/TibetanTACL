@#// dpal 'phags pa spyan ras gzigs dbang phyug la phyag 'tshal lo// mgon po gzhon nu sgeg khros tshul// gzhon nu gdon las rnam rgyal ba// gzhon nu skyob la phyag 'tshal nas// gzhon nu bsrung phyir 'dir bshad bya// re zhig nam langs ma thag tu kha shar du bltas te 'phags pa spyan ras gzigs dbang phyug thugs rje chen po dang ldan par byas la/ de'i dkyil 'khor gzhon nu khros pa zhes bya ba'i sngags 'di bzlas par bya'o// oM AHhrIHku mA ra kro d+ha sa r+b+ba du Sh+TA na ha ra ha ra ku mA ra ra k+Sha ra k+Sha hUM phaT/ khri snyan nag po'i stan 'dug la// gzhon nu khros pa'i nga rgyal gyis// shar sogs phyogs bzhir gtum mo bzhi// rang bzhin ma yengs blta bar bya// de la lus bsrung dpa' bo gnag // zhal gsum phyag drug dkar dmar sngo// rdo rje dril bu dgra sta zhags// ral gri ut+pal bsnams pa'o// srog bsrung dpa' bo dmar po ste// zhal gsum phyag drug sngo ser dmar// gri gug thod pa 'khor lo dbyig // rgyal mtshan mgo bo 'dzin pa nyid// stobs bsrung dpa' bo sngo ljang ser// zhal gsum phyag drug ser dmar ljang // be con sdigs mdzub mdung tho ba// rdo rje mda' gzhu thogs pa'o// dpal bsrung dpa' bo dkar pos te// zhal gsum phyag drug sngo dmar dkar// gnam lcags kha T+wAM skyabs sbyin sgrom// mnyam par gzhag pas zhi zhing khro// gzhon nu'i sngon mo sngon song bas// lag tu rdo rje dril thogs shing // rkang pa rdo rje'i 'gros bskor bas// gzhon nu rab tu bsrung bar bya// lha la skyabs su 'gro ba dang // gzhan la ltos pa med nyid kyis// 'od zer rdo rje'i gur phub cing // ka pA la yi sbyor ba brtsam// rang nyid rdo rje spar pa yis// rnal 'byor gzhon nu khros pa yi// ting nge 'dzin la brten pa dang // gzhon nu dran pa'i rgyas bskyab bya// gzhon nu bsrung ba'i cho ga rdzogs so// 