@##// rgya gar skad du/ karma tsaN+Da lI ka do ha gI ti nA ma/ bod skad du/ las kyi gtum mo'i do ha mdzod kyi glu zhes bya ba/ don thams cad grub pa la phyag 'tshal lo// nang nas gtum mo'i me sbar bas// dbus nas bdud rtsi 'bab par byed// rang byung sdong bu skyes pa yis// rtse mo'i ri la phyin te gnas// mgon po'i bdud rtsi 'bab par byed// 'khor ba'i sdug bsngal yun ring bcom// gshin rjer 'gro ba'i 'jigs pa spangs// sangs rgyas yon tan phreng ba 'byung // bde ba chen po rgyas pa yis// thams cad kyis ni khyab par 'gyur// 'khor ba'i sdug bsngal yun ring bcom// gshin rjer 'gro ba'i 'jigs pa spangs// rdo rjes brkos shing bgos pa la// nyi zla gnyis ni bsres byas nas// nam mkha'i dbyings su thim par 'gyur// bde ba chen po'i grong du phyin// kun dbus sangs rgyas yon tan gyis// rin chen 'byung ba'i gnas su brtol// 'khor ba'i sdug bsngal yun ring bcom// gshin rjer 'gro ba'i 'jigs pa spangs// 'byung rgyu'i rlung ni bkag pa yis// rin chen gsal ba'i gnas su phyin// brtags shing brtags shing dpyad pa yis// bi rU bdag gis 'grub par 'gyur// 'khor ba'i sdug bsngal yun ring bcom// gshin rjer 'gro ba'i 'jigs pa spangs// las kyi gtum mo'i do ha mdzod kyi glu zhes bya ba slob dpon bi rU pas mdzad pa rdzogs so// 