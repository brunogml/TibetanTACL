@##// rgya gar skad du/ Ar+ya sarba ta thA ga toSh+NISha se tA ta pa tre a pa rA dzi ta sA d+ha na d+hA ra nAM/ bod skad du/ 'phags pa de bzhin gshegs pa thams cad kyi gtsug tor nas byung ba'i gdugs dkar mo'i gzungs kyi sgrub thabs/ dkon mchog gsum la phyag 'tshal lo// dge slong dge tshul dge bsnyen dang // rnal 'byor bde bzhi'i tshul ldan pas// sa gzhi bkra shis yid 'ong bar// maN+Dal ba yi rnam lngas byugs// sa yi cho ga legs byas la// thig ni rab tu gdab par bya// 'khor lo rtsibs bzhi rtsibs bcu ba/ rdo rje phreng ba gru chad dang // snam bu dang ni gru bzhir bya// pad+ma sna tshogs phreng ba dang // rdo rje'i phreng bas bskor bar bya// tsan+dan shug pa la sogs pa// zhi dang rgyas pa'i shing rnams la/ gtsug tor rgyal mtshan ldan pa bya// de la sngags rnams legs par bri// tad+ya thA/ oM sarba ta thA ga ta/ oM Sh+ToM ban+d+ha ban+d+ha bdag la rak+Sha rak+Sha swA hA/ oM hUM Sh+Ti ban+d+ha ban+d+ha bdag la rak+Sha rak+Sha swA hA/ oM badzra pA Ni hUM phaT swA hA/ oM rat+na ta thA ga toSh+NI Sha a na a ba lo ki te mUrta ni te dzo ra Shi hUM hUM phaT phaT swA hA/ oM pad+ma dz+wa la dz+wa la/ d+ha ka d+ha ka / d+ha ra d+ha ra/ bi da ra bi da ra/ tshin+da tshin+da/ b+hin+da b+hin+da/ hUM hUM phaT phaT swA hA/ oM karma sarba ta thA ga toSh+NI Sha si tA ta pa tre hUM phaT swA hA/ rigs lnga'i gtsug tor ro// tat+yA thA/ a na le a na le/ kha sa me kha sa me/ bai ra bai ra sau me sau me/ sarba bud+d+hA/ a d+hiSh+Tha na a byeSh+T+r-i te sarba ta thA ga toTI Sha si tA ta pa tre hUM phaT swA hA/ hUM ma ma hUM ni swA hA/ gtsug tor dkar mo'i 'o// oM ra shi ga Na pra shaste sarba ta thA ga toSh+NI Sha si tA ta pa tre hUM dz+nyA / dzam+b+ha ni ka rI hUM dz+nyA/ ma hA bit+yA/ saM b+hak+Sha Na ka rI hUM dz+nyA/ pa ra bit+yA saM b+hak+Sha Na ka rI t+t+waM dz+nyA/ sarba duT+wA nAn/ stam+b+ha ni ka rI hUM dz+nyA/ sarba yak+Sha rAk+Sha sa gra hA nAn/ bi d+h+wan sa na ka rI hUM drAM/ tsa tur shI dI nAn/ gra ha sa ha sru Na ma bi d+h+wan sa na ka rI hUM hUM/ aSh+Ta biMsha tI nAn/ nak+Sha tA N+TaM/ pra sA d+ha na ka rI hUM bye/ aSh+NA nAM ma hA gra hA NAM/ bi d+h+wan sa na ka rI hUM drUM/ pad+ma 'dab brgyad gdan stengs su// rim bzhin gtsug tor bzhugs su gsol// gru chad mchod pa'i lha mo bzhi// sgo bzhi sgo ba phur bu bzhi// rig sngags phreng bas bskor te gzugs// sgo bzhir ral gri me long dang // bum pa mda' dang rim bzhin brgyan// kha dog lnga yi rgyan rnams dang // yungs kar la sogs 'bru lnga bkod// de nas/ rig sngags gcod cing mtshams bcad de// yan lag bdun pa'i smon lam gdab// phyogs bcu'i bde gshegs thams cad la// bdag la dbang bskur smon lam gdab// gnang ba thob nas sngags 'di brjod// oM ma hA shu n+ya tA dz+nyA na badzra swa b+hA ba At+ma kou0f85haM/ de yis thams cad stong pa'i ngang // a yi 'od zer 'phro du hUM// de las yi ge 'bru gsum 'phros// phyi nang snod bcud thams cad kun// raM gyis bsregs te yaM gis gtor// khaM gis bkrus la dag par byas// de nas 'bru lnga 'di 'phros te// yaM las rlung gi dkyil 'khor chags// khaM las bdud rtsi'i rgya mtsho'i dbus// laM las gser kyi sa gzhi chags// raM las me yi dkyil 'khor 'phros// 'byung ba lnga yi 'phro 'du las// rin chen sna tshogs ri rab ste// rgyu las sna tshogs gzhal yas khang // gru bzhi sgo bzhi sgo khyud ldan// sna tshogs rdo rje pad+mas bskor// dbus su rgyu las 'khor lo ni// rtsibs bzhi rtsibs bcu nyi zla'i bar// paM las pad+ma 'dab brgyad de// ge sar dbus su bsam pa ni// rigs kyi gtsug tor lnga rnams dang / phyogs bcu'i gtsug tor bcu rnams dang // sgo bzhir gtsug tor chen po bzhi// thams cad yi ge rgyu las bskyed// sems can sangs rgyas thams cad kyi// yid kyi rang bzhin nam mkha' ste// gnyis su med pa'i byang chub sems// phyi nang snod bcud 'jig rten khams// 'byung lnga ye shes lnga rang bzhin// thams cad stong gsal rang bzhin med// de las 'od 'phros zla ba'i gdan// de yi dkyil du yi ge a// de dag 'phros shing 'dus pa las// thams cad par bu gseg shang gis// phyogs bcu'i 'jig rten khams bkang ste// slar 'dus bcom ldan shAkya thub// sku mdog gser 'od 'bar ba la// mtshan ni sum cu rtsa gnyis ldan// dpe byad bzang po brgyad cus brgyan// gsung dbyangs yan lag drug cu ste// thugs ni ye shes lnga dang ldan// de 'dra bde bar gshegs pa'i skus// nam mkha' bar snang sa gzhi rnams// til gang bzhin du gang bar bsgom// de dag dbu yi gtsug tor las// b+h+rUM las gtsug tor gdugs dkar mo// zhal gcig phyag bzhi zhi ba'i tshul// rin chen sna tshogs rgyan gyis brgyan// dang po phreng ba rgyal mtshan bsnams// 'og ma skyabs sbyin mnyam gzhag can// thugs kar bde gshegs gtsug tor ni// sku mdog ser po dbu rgyan 'khor lo bsnams// shar phyogs rdo rje gtsug tor ni// sku mdog dkar po rdo rje dril bu bsnams// lho phyogs rin chen gtsug tor ni// sku mdog sngo skya rin chen nor bu bsnams// nub phyogs chos kyi gtsug tor ni// sku mdog dmar skya pad+ma bum pa bsnams// byang phyogs las kyi gtsug tor ni// sku mdog ljang ser rgya gram lcags kyu bsnams// de lnga thugs kyi dkyil 'khor nas// b+h+rUM las gtsug tor chen po bcu// dkar sngo dmar ljang mthing ga dang // sngo skya dmar nag kha dog bcu// rin chen sna tshogs rgyan gyis brgyan// kun kyang zhal gcig phyag gnyis pa// g.yas pa gtsug tor g.yon bum pa// re rer 'khor yang bcu bcus bskor// 'khor lo pad+ma'i lte dbus nas// brjid pa'i tshul du mnyam gnas te// phyogs bcu rgyal ba'i tshogs rnams kyis// dbang bskur yi ge thig le bkod// oM AHhUM swA hA/ spyi bo lce dang snying ga dang // lte ba gsang ba'i gnas rnams so// sku gsung thugs dang yon tan phrin las lngas// byin gyis brlabs pa'i cho 'phrul lo// oM hUM tAM hrIHha/ spyi bo rna ba g.yas g.yon dang // ltag pa dpral ba dag tu dgod// 'khor lo rdo rje rin chen dang // pad+ma rgya gram phyag mtshan sogs// rigs kyi bdag pos dbang bskur ba'i cho 'phrul lo// rdzogs pa'i sku mchog thugs ka nas// gsang ba'i yi ge 'phru bzhi 'phros// dzaHhUM baM hoH/ lcags kyu zhags pa lcags sgrog dril// tshad med sgo ba chen mo bzhi// byams pa snying rje dga' ba btang snyoms so// d+hU pe puSh+pe A lo ke / gaN+d+te mchod pa'i lha mo bzhis// bde gshegs kun la mchod par dmigs// byams pa'i lha mos bdug pa dbul// snying rje'i lha mos me tog dbul// dga' ba'i lha mos mar me dbul// btang snyoms lha mos byug pa dbul// so so'i sku mchog tshim nas kyang // bskul don byas nas 'od zer 'dus// lha mo de dag thams cad kyis// mig dang rna ba sna lce lus// 'dod pa'i lha mo lnga 'phros te// gzugs sgra dri dang ro reg bya// gzugs kyi lha mos spyan la mchod// sgra yi lha mos snyan la mchod// dri yi lha mos shangs la mchod// ro yi lha mos ljags la mchod// reg bya'i lha mos sku la mchod// thams cad 'phros te bdag la thim// gnyis su med pa'i mchod pa'i cho 'phrul lo// de nas ting nge 'dzin gyi dkyil 'khor du spyan drang ba ni/ phyogs bcu rab 'byams 'jig rten na// rgyal ba gang bzhugs 'khor dang bcas// gtsug tor chen po 'khor bcas rnams// dkyil 'khor gnas 'dir gshegs su gsol// e bye hi b+ha ga bAn/ ma hA kA ru Ni ka dr-i sh+ya ho/ sa ma ya ho/ sa ma ya s+t+waM/ pradz+nyA pA ra mi tA sarba ta thA ga toTI Sha si tA ta pa tre hUM/ rgyal ba 'khor bcas tshur gshegs gdan la bzhugs// rin chen stegs dang seng ge'i khri// nyi zla pad+ma brtsegs pa'i gdan// ma nyams tshul khrims brtan pa'i gnas 'dir bzhugs// pad+ma sa ma ya s+t+waM/ srid gsum ston pa mi dang lha yi lha// bcom ldan mgon po shAkya seng ge yi// mthon mthing g.yas su 'khyil ba'i spyi gtsug na// ya mtshan rmad byung gtsug tor gdugs dkar sku// srid gsum 'dren pa khyod la phyag 'tshal lo// de nas rnam lnga rim bzhin dbul// bcom ldan shAkya thub pa yi// dbu rgyan rin chen gtsug tor las// thugs rjes sprul pa'i gtsug tor gdugs dkar sku// zhal gcig mche gtsigs ye shes gdong mig can// phyag bzhi rigs bzhi nyon mongs bdud bzhi 'joms// rang bzhin rgyas pa'i sku la phyag 'tshal lo// ye shes dbu stong kha dog cir yang gsal// phyag ni 'bum phrag sprul pa'i phyag mtshan rnams// thugs rje go cha cis kyang mi thub gsal// 'bar ba'i mtshan rtags thugs rje nyi ma ltar// thugs rje 'bar ba'i 'od zer kun la khyab// rig sngags drag po phra men tshogs 'joms shing // log 'dren bgegs kyi tshogs rnams 'dul mdzad pa// log pa'i skyon rnams sel la phyag 'tshal lo// shAkya thub pa lcags kyi dkyil 'khor te// nyi zla pad+ma'i lte dbus su// g+h+rUM las 'khor lo rtsibs brgyad pa// gsang sngags 'dis ni legs par bskor// bsnyen pa 'bum phrag drug bya'o// tad+ya thA/ oM a na le a na le/ bi Sha de bi Sha de/ bI re dI re/ badzra d+ha ra di/ ban+d+ha bad+d+hA/ badzra pA Ni hUM hUM phaT phaT swA hA/ hUM dz+nyA bad+d+hA hUM hUM phaT phaT swA hA/ zhi rgyas dbang drag mngon spyod rnams// gsang sngags 'dis ni 'grub par gsungs// sngags re yungs kar re rer sprul// bcad dam bskrad nas phur bus rdeg // rin chen lnga sogs bum pa la// khro bo'i lha rnams bsgom byas te// khrus kyi cho ga legs par bya// gtsang ba'i gos kyis rab brgyan te// shar phyogs sgo nas phyag 'tshal bshags// bdag ming 'di zhes bya ba yis// sangs rgyas la phyag 'tshal lo// chos la phyag 'tshal lo// dge 'dun la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas bye ba phrag bdun nyan thos kyi dge 'dun dang bcas pa rnams la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas spyan rgyas pa ut+pa la bsung gi tog gi rgyal po la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnam par snang mdzad la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kun du bzang po la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin po che tog gi rgyal po la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sA la'i dbang po'i rgyal po me tog kun du rgyas pa la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sman gyi bla bai DUr+ya 'od kyi rgyal po la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od dpag med la phyag 'tshal lo// bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dpa' brtan pa'i sde mtshon cha'i rgyal po la phyag 'tshal lo// bcom ldan 'das de bzhin gshegs pa'i gdung la phyag 'tshal lo// rdo rje'i gdung la phyag 'tshal lo// nor bu'i gdung la phyag 'tshal lo// pad+mo'i gdung la phyag 'tshal lo// glang po'i gdung la phyag 'tshal lo// gzhon nu'i gdung la phyag 'tshal lo// klu'i gdung la phyag 'tshal lo// 'jig rten na dgra bcom pa rnams la phyag 'tshal lo// rgyun du zhugs pa rnams la phyag 'tshal lo// lan cig phyir 'ong ba rnams la phyag 'tshal lo// phyir mi 'ong ba rnams la phyag 'tshal lo// 'jig rten na yang dag par spong ba rnams la phyag 'tshal lo// lha'i drang srong dmod pa 'dor ba dang // phan 'dogs nus pa rnams la phyag 'tshal lo// rig sngags 'dzin grub pa rnams la phyag 'tshal lo// tshangs pa la phyag 'tshal lo// dbang po la phyag 'tshal lo// legs ldan drag po dka' thub zlog pa'i bdag po dang lhan cig pa rnams la phyag 'tshal lo// legs ldan sred med kyi bu phyag rgya chen po lngas phyag byas pa la phyag 'tshal lo// legs ldan nag po grong khyer sum brtsegs 'jig par byed pa dur khrod na gnas par mos pa ma mo'i tshogs kyis phyag byas pa rnams la phyag 'tshal lo// bum pa rgyan ldan lnga rnams la// gtso bo'i sngags rnams legs brjod cing // brgya rtsa brgyad du brjod par bya// dbang bskur bsrung ba'i tshig 'di brjod// bcom ldan 'das de bzhin gshegs pa'i gtsug tor nas byung ba'i gdugs dkar mo can gzhan gyis mi thub ma phyir bzlog pa chen mos/ dus thams cad du bdag la dbang bskur zhing byin gyis brlab tu gsol/ oM dus gsum bde gshegs sprul pa'i sku// gzhan gyis mi thub drag shul che// gtum pa chen mo stobs chen mo// 'bar ba chen mo gzi brjid che// dkar mo chen mo stobs chen mo// 'bar ba'i phreng ba gos dkar mo// 'phags ma sgrol ma khro gnyer can// rgyal ba'i rdo rje phreng zhes grags// pad+mas mngon mtshon rdo rjes mtshan// gzhan gyis mi thub phreng ba can// rdo rje mkhar bsnams 'joms pa mo// drag po'i lha rnams thams cad kyis// bdag la srung bar mdzad du gsol// zhi ba'i lha rnams kyis mchod ma// gzugs zhi gzi brjed chen mo can// 'phags ma sgrol ma stobs chen mo// rdo rje lu gu rgyud gzhan dang // rdo rje gzhon nu'i rig 'dzin ma// lag na rdo rje rigs gser phreng // le brgan rtsi dang rin chen ma// snang mdzad rdo rje gtsug tor grags// rnam par bsgyings ma'i rdo rje dang // gser 'od lta bu'i spyan mnga' ma// rdo rje sgros dang dkar mo dang // pad+ma'i spyan dang zla 'od dang // phyag rgya'i tshogs de dag thams cad kyis/ bdag la srung bar mdzad du gsol/ de nas phyogs bcu'i gtsug tor rnams kyis dbang bskur/ gsang sngags brjod/ oM r-i shi ga na pra shasta ya ta thA ga toTI Sha si tA ta pa tre hUM drUM/ a b+h+ri Shiny+tsa hUM/ phyi ma gong gis 'gre/ bcom ldan 'das de bzhin gshegs pa'i gtsug tor nas byung ba'i gdugs dkar mo can/ rdo rje gtsug tor phyir bzlog pa chen mo/ phyag stong mnga' ba chen mo/ dbu stong mnga' ba chen mo/ spyan bye ba brgya stong mnga' ba/ mi phyed 'bar ba'i mtshan rtags can/ rdo rje yangs pa chen mo sa gsum gyi dkyil 'khor la mnga' mdzad pa/ kun nas bdag la bsrung du gsol// 'jigs pa chen po nyi shu las bsrung du gsol// gdon nyi shu rtsa gcig las bdag rgyal bar mdzad du gsol/ sha za'i gdon sum cu rtsa gcig las bdag bsrung du gsol/ gdon de dag thams cad kyi rig sngags bcad do// phur bus gdab bo// kun du rgyus byas pa'i rig sngags bcad do// phur bus gdab po// mkha' 'gro dang mkha' 'gro mas byas pa'i rig sngags gcad do// phur bus gdab bo// phyug bdag chen pos byas pa'i rig sngags gcad do// phur bus gdab bo// sred med kyi bus byas pa'i rig sngags gcad do// phur bus gdab po// nam mkha' lding dang lhan cig pas byas pa'i rig sngags gcad do// phur bus gdab bo// nag po chen po dang ma mo'i tshogs kyis byas pa'i rig sngags gcad do// phur bus gdab bo// mi'i thod pa can gyis byas pa'i rig sngags gcad do// phur bus gdab bo// rgyal bar byed pa dang sbrang rtsir byed pa dang don kun grub pas byas pa'i rig sngags gcad do// phur bus gdab bo// sring mo bzhis byas pa'i rig sngags gcad do// phur bus gdab bo// b+h+r-ing gi ri ti dang dga' byed dbang phyug dang / tshogs kyi bdag po dang / lhan cig pas byas pa'i rig sngags gcad do// phur bus gdab bo// dge sbyong gcer bus byas pa'i rig sngags gcad do// phur bus gdab bo// dgra bcom pas byas pa'i rig sngags gcad do// phur bus gdab bo// 'dod chags dang bral bas byas pa'i rig sngags gcad do// phur bus gdab bo// gsang ba'i bdag po lag na rdo rjes byas pa'i rig sngags gcad do// phur bus gdab bo// bcom ldan 'das de bzhin gshegs pa'i gtsug tor nas byung ba'i gdugs dkar mo can khyod la phyag 'tshal lo// bdag la bsrung du gsol/ bsrung du gsol/ oM a si tA na lArka pra b+hA spu Ta bi ka si tA ta pa tre dz+wa la dz+wa la/ khA da khA da/ d+ha ra d+ha ra/ bi d+ha ra bi d+ha ra/ tshin+da tshin+da/ b+hin+da b+hin+da/ hUM hUM phaT phaT swA hA/ he he phaT/ ho ho phaT/ a mo g+hA ya phaT/ a pra ti ha tA ya phaT/ pa ra pra dA phaT/ a su ra bi dA ba Na ka rA ya phaT/ sarba de ba b+h+yaHphaT/ sarba nA ge b+h+yaHphaT/ sarba a su re b+h+yaHphaT/ sarba ma ru te b+h+yaHphaT/ sarba ga ru Di b+h+yaHphaT/ sarba gan+d+har+b+he b+h+yaHphaT/ sarba kin na re b+h+yaHphaT/ sarba ma ho rA ge b+h+yaHphaT/ sarba yak+She b+h+yaHphaT/ sarba rAk+Shaseb+h+yaHphaT/ sarbapra te b+h+yaHphaT/ sarba pishA ce b+h+yaHphaT/ sarba b+h+yu te b+h+yaHphaT/ sarba ku m+b+haN+De b+h+yaHphaT/ sarba pU ta ka trane b+h+yaHpaT/ sarba un mA de b+h+yaHphaT/ sarba apa smareb+h+yaHphaT/ sarba osta rA geb+h+yaHphaT/ sarba duralaM ke teb+h+yaHphaT/ sarba dur b+huk+Shi teb+h+yaHphaT/ sarba dz+wa re b+h+yaHphaT/ sarba kr-i te karma Ni ka khor de ki ra Na/ b+hi ta tsita presha ng+huts+tsha ng+hi te dur te b+h+yaHphaT/ sarba tir+thi ke b+h+yaHphaT/ sarba shra ma Ne b+h+yaHphaT/ sarba bid+yA ng+ha re b+h+yaHphaT/ dza ya ka ra/ mang+hu ka ra/ sarba ar+tha sAng+ha ke b+h+yo bid+yArle b+h+yaHphaT/ tsa tu ra b+h+yob+ha ge ni b+h+yaHphaT/ sarba ku mAri bed ta pa Ni ye b+h+yA phaT/ mahA pra t+yaM gi ra b+h+yaHphaT/ badzra shrAM kha la pra t+yaM gi ra rAja ya phaT/ ma hA kA lA ya ma tr-i ga Na na ma skr-i te ye phaT/ bai Sh+NabI ye phaT/ brAh+ma NI ye phaT/ ag+na ye phaT/ mahA kA lI ye phaT/ kA la daN+Da ye phaT/ ai n+d+rI ye phaT/ rau drI ye phaT/ kau ma rI ye phaT/ bA rA hI ye phaT/ tsA mu N+DI ye phaT/ rA tri ye phaT/ kA la rA tri ye phaT/ ya ma daN+DI ye phaT/ ka ba lI ye phaT/ a ti muk+ti Sh+mA shA bA si nI ya phaT/ dkyil 'khor lha yi snam bu la/ mchod sna lnga brgya rtsa brgyad/ phyogs bzhir nyi shu lnga lnga dgod// sgo khyud snam bu ljang gu'i steng // drag po'i dug shing sna tshogs la// phur pa tshad ldan brgya rtsa brgyad// lnga bcu rtsa drug rig sngags bri// phyogs rer nyi shu rtsa lnga dgod// byad ma'i phyogs su gdon rnams kyi// gzugs ming grog la bris te/ phyag rgya bzhis ni bkug bcu nas// phur bus gdab cing sngags kyis gdab// bskul tshig bcas pa'i bzlas pa ni// brgya rtsa brgyad du brjod par bya// 'jigs pa thams cad bzlog 'dod pas// yul phyogs bcas pa'i ming rus bris// cho ga bzhin du phur bus gdab// bud med gang zhig bu 'dod pas// dag cing gtsang mar khrus byas nas// zhi ba'i rgyan dang ldan par bya// gtsug tor snying po 'bum phrag brjod// byis pa'i gdon rnams phur bus gdab// yul dang grong khyer srung 'dod pas// phyogs bcu'i pad+ma 'dab brgyad steng // phyogs bcu'i gtsug tor bzhengs su gsol// mchod pa'i cho ga bcu bcu bya// gsang sngags brgya rtsa brgyad du brjod// grong khyer gtso bo dbus su ni// gtsug tor gtso bo lnga bzhengs te// dkyil 'khor chen po rgyas par bya// gzungs kyang 'bum tshar gdon par bya// de ltar lan bdun byas gyur na// 'khor los sgyur ba'i bsod nams 'grub// thams cad gcod bzlog rig sngags 'di// ston pas sngon sangs rgyas cho gsungs// gzhan yang 'di yi yon tan ni// bye ma snyed du brjod mi lang // ma 'ongs 'gro ba thams cad kyi// bsod nams thams cad bskyed pa dang // rkyen rnams thams cad bzlog pa'i phyir// rdo rje lta bu'i sgrub thabs 'di// shes rab ldan pas rtogs par shog // gtsug tor gdugs dkar mo'i sgrub thabs/ slob dpon bi ma la mi tras mdzad pa rdzogs so// 