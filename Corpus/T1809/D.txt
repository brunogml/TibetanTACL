@##// dpal rdo rje rnam par 'joms pa la phyag 'tshal lo// sha za'i gdon las thar bar 'dod pas/ sngon du mtshan ma brtags te/ sha skam zhing nga rgyal che/ phra ma la dga'/ mdza' ngo che/ nor 'phrog pa dang lus shed chung ba'i mi la/ yar ngo'i tshes gnyis dang gsum dang brgyad dang bcu gcig la 'jug ste/ zhugs pa'i rtags ni sha mdog sngo bas rtsub pa dang / dri rul pa can nam/ gzhan mthong na drag tu dgod cing gshe bar byed/ phyi sa la khrag gi rlo can nam/ sha za'i gdon mtshan ma gnyis pa ni lus 'dar/ rgyug // ngu zhing glu len/ res gar byed/ sha dang chang la dga' ba ni sprul pa'i 'dre zhugs pa'o// gsum pa nam mkha' la lta bar byed cing kha zas 'dor bar byed/ chang dang sha la ngoms pa med pa ni sha za gzu lums can gyis zin pa'o// de dag las thar pa'i thabs ni/ kri sa ra dang / la phug// sgog skya/ til mar/ zho btsos dang 'bras bu dang bcas pa'i ba liM nub phyogs su byin la/ de nas bca' lga/ pi pi ling // shing tsha 'bras bu gsum dang / sgog skya/ shu dag // shing kun/ shrI khaN+Da'i me tog de dag cha bsnyams la/ ra gcin du btags la mar phul bzhi dang / ba gcin phul bcu drug tu btsos la/ khrus la sogs pa byas la snga ma dang 'dra bar bskus pa dang / byugs pa dang / ltor btang bas sha za'i gdon las nges par thar ro// slob dpon ye shes rdo rjes mdzad pa rdzogs so// 