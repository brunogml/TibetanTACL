@#// 'jig rten gsum las rgyal ba'i mtshan ma can la phyag 'tshal lo// thub dbang mtshan ltas bde gshegs me tog 'dab stong dang // bdag nyid chen po'i pad+ma 'dab brgya phrag mtshon pa// skal bzang rgyal ba byang chub phyogs brgya'i lha tshogs can// chos 'chad phyag dbus g.yas g.yon sdong bu mdzes rgyas mdud// skal ba bzang pos snga dro'i dus// dben pa'i gnas su maN+Dal bri// rin chen khri bkod pad+mo'i steng // rgyal dang de sras rin chen bzhugs// bstod dbyangs sngon du 'gro bas mchod// rkang pas bro brdung lag gar bsgyur// se gol gtogs pas spyi gtsug gzhag // khrus gsol de nas rgyan sogs dbul// mchod pa lnga dang ldan pa yi// gtor ma chen po dbul byas la// rol mo dang ni bdug par bcas// lan grangs nyi shu gcig bskor bya// me tog du mas bkang ba yi// bum pa bzang po bzhi bcas te// ba dan dmar po bzhi mtshan la// me tog snod bzhis kha rab brgyan// phreng ba spel legs mdzes pa la// yid bzhin nor bu'i sngags btab nas// g.yas su 'khyil pa la sogs dung // snod bzung dal bus dor bar bya// 'jig rten gsum las rnam rgyal mtshan// ri dbang rtse nas spyan drangs te// bdag lus mchod sbyin byas nas su// sems ni sku la bstim par bya// rdo rje'i sku mdog 'od bzang mkhregs// thub dbang ring bsrel do shal thogs// gzhon nu'i cha lugs gar mkhan tshul// pi wang lhan cig dgyes pa'o// ye shes can las ye shes sku// gzhan sprul bum bzang dpag tu med// thogs nas dri mchog khrus gsol zhing // me tog snying pos mchod char dbab// phyogs bzhi nas ni dam tshig can// sngags pa lhub lhub gos gyon nas// rol mo dbyangs dang lhan cig pas// me tog sna tshogs char dbab po// oM AHhrIHbadzra dz+nyA nA bi shud+d+ha ma hA bi na bi phul+la d+ha ra/ sarba twAr+thA ma ma sarba kA ya wAka tsit+tA pA paM A pa ra Na sho d+ha ya/ sho d+ha ya/ b+ha ra b+ha ra/ saM b+ha ra saM b+ha ra/ saM ha ra/ A kAR+Sha ya/ A kAR+Sha ya/ sarba ta thA ga ta hr-i da ya ga r+b+he dz+wa la hUM phaT swA hA/ de nas gang bdog 'byor pa rnams kyis bsti stang bya ba dang // gus pas me tog blangs nas spyod yul kun la khyab par gtor// snying po mchog nyid shing lo'i ga pur gzhug cing dri bzang byug // de yi khrus chab bdag gdong bkru bgo thams cad bsgrub// me tog la brten pa'i sgrub thabs rdzogs so// 