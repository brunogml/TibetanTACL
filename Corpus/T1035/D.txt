@##// rgya gar skad du// ma hA yak+Sha se nA pa ti nI lAM pa ra d+ha ra badzra pA Ni ga ru Da sA d+ha naM/ bod skad du/ gnod sbyin gyi sde dpon chen po lag na rdo rje gos sngon po can dang / bya khyung gi sgrub thabs/ dpal rdo rje mkha' 'gro la phyag 'tshal lo// rdo rje mkha' 'gro'i rgyud dang ni// gser mig 'khyil ba'i rgyud dag la// brten nas nang gi sgrub thabs 'di// bdag gis dran phyir bshad par bya// lha yi rnal 'byor yud tsam bsam// rang gi snying gar zla dkyil bsam// de yi steng du hUM yig bsam// hUM las 'od zer 'phros pa yis// phyi nang gsal nas 'od zer 'phros// bla ma dang ni gos sngon can// dkon mchog la sogs spyan drangs nas// phyag 'tshal mchod cing bshags pa dang // rjes su yi rang bskul zhing gsol// skyabs 'gro lus dbul dge rtsa bsngo // tshad med bzhi yang bsgom par bya// de nas stong pa'i ting 'dzin bsgom// de na 'od dpung tshul du bdag // de yi nang du hUM gnas pa// de las dzaH'phros 'khor lor gyur// lte bar nyi bsam hUM de nyid// de nas gnod mdzes rgyal por gyur// thugs ka'i hUM gi 'phro 'du las// khro bo chen po bcu ru gyur// hUM bzhi'i gsang sngags brjod pa yis// khro chu'i sprul bas gdug pa bkug // sku gsung thugs kyi phur pa btab// btul zhing sbyangs nas nam mkhar gyur// de nas hUM gi 'phro 'du las// rdo rje'i gur dang ra ba dang // dra ba nyid du gyur pa'o// hUM gi 'phro 'dus slar la zhu// stong pa nyid las 'od dpung byung // de las nyi zla kha sbyar gyur// A li kA li nyi zlas brgyan// dbus su aHdang hUM sbyar te// kha dog dkar dmar nyid du gyur// 'od zer dkar dmar 'phro 'du las// zhu bas rdo rje pad+mar gyur// pad lter rdo rje rked nub tsam// lte ba gnyis la snying pos bskor// de nyid ngo bo thugs dang gsung // gnyis kas sku gsung byin gyis brlab// de nyid 'od du zhu ba las// rdo rje las ni khro bor gyur// pad+ma las ni khro mor gyur// khro bo rdo rje gos sngon ni// sku mdog mthing nag zhal gcig pa// phyag gnyis rdo rje dril bu bsnams// mche ba gtsigs shing spyan gsum dmar// ral pa kham nag gyen du 'khyil// phyag rgya drug dang yang dag ldan// zhabs gnyis brkyang bskum 'khril ba'i tshul// mdun du rdo rje phag mo ni// sku mdog dmar mo zhal gcig ma// g.yas pa rdo rje gri gug bsnams// g.yon pa b+han d+ha dmar gyis bkang // gcer bu spyan gsum dbu skra brdzes// phyag rgya drug dang yang dag ldan// gdan du rdo rje rgya gram bsam// oM hUM trAM hrIH aH/ e waM mA ya/ hUM swad hrIH AH dzaHhUM baM hoH/ oM AH hUM sa ma ya s+t+waM/ oM AHhUM sa ma ya dzaH/ oM AH hUM sa ma ya AH/ bud+d+ha ga ru Da oM/ badzra ga ru Da hUM/ rat+na ga ru Da trAM/ pad+ma ga ru Da hrIH/ karma ga ru Da aH/ e puSh+pa ga ru Da/ waM d+hU pa ga ru Da/ mA A lo ke ga ru Da/ ya gan+d+ha ga ru Da/ ga ru Da yak+Sha/ ga ru Da ya ma/ ga ru Da hu lu/ ga ru Da tsi n+da/ dzaHga ru Da/ hUM ga ru Da/ baM ga ru Da/ hoHga ru Da/ yab kyi go cha'o// oM baM/ haM oM/ hri naoM/ hro hri/ hUM hUM/ phaT phaT/ yum gyi go cha'o// thugs ka'i 'od zer 'phros pa yis// ye shes sems dpa' spyan drangs la// phyi nang bdud rtsi bcas pas mchod// dzaHhUM baM hoHbcas pas bcing // bdud rtsi bum pas dbang bskur bas rigs kyi gtso bos dbu brgyan bsam// de ni bskyed pa'i rim pa'o// thig le ge sar bcas pa'i dbus// A li kA li yang dag ldan// de yi dbus na gnas pa'i lha// dar dkar phra ba'i skud pa tsam// de las bsam gyis mi khyab bsam// bsam gyis mi khyab de bsams nas// de las gzugs sku rnam gnyis 'gyur// dang po rnal 'byor lung gis brgyan// de nas chos kyi dbyings su thim// phag mo'i de kho na nyid ni// phag zhal don dam dngos po med// kun rdzogs khro zhal mtshon pa la// bya ni gsal ba'i thabs yin te// khyung ni gsal ba dngos med yin// ga ni gang du mi gnas te// ru ni tshogs dang bral ba nyid// bya ni gzugs sku rnam gnyis te// khyung ni rang bzhin 'od gsal bas// gdod nas dag pas nam mkha' bzhin// rang sems gdod nas ma skyes pa// stong pa nyid kyi rang bzhin no// oM badzra tsaN+Da ma hA ro Sha Na hUM/ badzra ga ru Da hUM hUM phaT phaT/ mA ra ya mA ra ya/ s+pho Ta ya s+pho Ta ya/ badzra pA Ni ga ru Da be ga hUM hUM dzaHdzaHra tse pre tsi hUM phaT/ oM badzra DA ki nI hUM hUM phaT/ yum gyi snying po'o// dzaHhUM dar ma shaM ga ki ni da ri/ dar ma he sha d+hu d+hu ra/ rat+na te shaM ka ri/ dar ma ti sha tsa ka ra/ dar ma te sha sa ma ya/ spu ta ya spu ta ya/ te pa te pa kha kha raM/ te pa te pa tsa ka ri/ te pa te pa mun du ri/ te pa te pa b+r+bud+d+ho ta ra/ te pa te pa sa mu sa muny+dza/ tsa kha mun dur khye/ badzra tsa na ran dza dzaHbadzra tsa mun+d+ha ra dzaHbadzra kha mun+d+ha ra dzaH/ te sha mun du ra naM/ dzu ru dzu ru raM/ dzu ru dzu ru mun badzra/ dzaHhUM rdo rje ka chen bskyod/ rdo rje drag po bskyod// rdo rje mtha' yas bskyod/ rdo rje mthar thug bskyod/ kha dza ra dza mun dur khye/ pad+ma ran kha dza ra dza mun dur khye/ kha dza ra dza mun du ra ra sa muny+dza/ oM DA ki nI dzaHspyan drangs pa'i sngags so// oM kA ya bAka tsit+ta/ i daM ba liM b+huny+dza dza ka la phul+la d+hU pa mA sa/ se sa kha na di/ te ka ka to/ oM a mr-i ta pa ti dzaHka sa ka ru/ pU dza khA hi puSh+pa/ A lo ke / gan+d+he/ nai be d+ya/ ka sa ka ru pU dza khA hi nA ga pu a d+hi pa ti/ ka sa ka ru pU dza khA hi/ oM AHhUM/ a kA hUM/ a kA ro mu khaM sarba d+ha r+m+mA NAM/ A d+ya nut+pan+na t+'+wa ta oM AHhUM/ gtor ma bstabs pa'i sngags so// ka ka rak+Sha/ hUM hUM s+t+yoM b+h+yoM dzaHdzaH/ kha kha te sha rak+Sha/ hUMhUMs+t+yoM b+h+yoM dzaH/ kha kha kha tsa ba rak+Sha/ hUM hUM s+t+yoM b+h+yoM dzaH/ kha kha kha tsa kha rak+Sha/ hUM hUM s+t+yoM b+h+yoM dzaH/ kha kha kha mu du rak+Sha/ hUM hUM s+t+yoM b+h+yoM dzaH/ kha kha kha// dzaHhUM baM hoH gdon phyag rgyas dgug pa'i sngags so// ka ka rak+Sha sa ma ya/ spu ta ya/ spu d+ha ra/ tsa ga rak+Sha sa ma ya/ du ta ya sad ta ra/ mu du rak+Sha sa ma ya/ spu ta ya spu ta ra/ gdon gshed ma dang 'bral ba'i sngags so// hUM hril hril dim dim kun phob phob shar shar di ri di ri rbad/ kha thaM thaM thum/ dza re dza re b+h+yo ha sa ha sa/ te pa te pa/ tri ta ha tri ta ha/ tri khug tri khug // tshal pa tshal pa/ srog tshig nan rbad/ lus rdul mA ra ya rbad/ raM raM dza la dza la/ shig shig rdul bun rbad sod/ nA ga sarba ga ru Da khA hi/ spyi dril ba'i sngags so// oM na mo bu d+d+hA ya/ kI li mi li tsan+ta na ga ban+d+ha ya swA hA/ phur pa'i sngags so// ra li hur hur thum b+h+yo d+ha sha hur thum b+h+yo/ ma ma shi b+h+yo/ sarba ga ru ser ba la b+h+yo/ ser ba bzlog pa'i sngags so// oM be ra be ra badzra d+ha ri ye swA hA/ rims nad bsrung ba'i sngags so// hUM di ri di ri ga ru Da b+h+yo hUM hUM dzaHdzaH/ e a ri li hri b+h+yo/ 'khor gyi klu zhi bar byed pa'i sngags so// hUM dzu ti ting ting teg teg ho ho/ hUM sto b+h+yo/ gtad 'don pa'i sngags so// tri naM mA ra ya hUM phaT/ 'byung po skrod pa'i sngags so// bdag gis sgrub thabs 'di brtsams pas// bdag dang mtha' yas sems can rnams// 'di la brten pa'i rnal 'byor rnams// phyag rgya chen po thob par shog // rdo rje skor gyi nang sgrub yid bzhin gyi nor bu zhes bya ba/ phyag na rdo rje zhal mngon sum du gzigs pa slob dpon las kyi rdo rjes mdzad pa rdzogs so// // rgya gar gyi mkhan po wa la tsan+t+ra dang / lo tsA ba glan chung dar ma tshul khrims kyis bsgyur cing gtan la phab pa'o// 