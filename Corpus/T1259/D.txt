@##// rgya gar skad du/ bA yu bo d+hi tsit+ta sra ba na b+ha ba na u pA yaM nA ma/ bod skad du/ byang chub sems kyi rlung rgyu ba'i gdams ngag bsgom pa zhes bya ba/ dpal he ru ka la phyag 'tshal lo// rang lus khong stong bsam byas nas// lte ba'i dkyil du rlung nyid ni// phra la sngo pa yungs kar tshad// rnal 'byor de la sems gtad bya// rnal 'byor ba yi sems nyid skye// de nyid khong stong nam mkha' ru// nam mkha'i sprin ltar thim par bsam// rnal 'byor pho rlung 'phrog tsam na// 'di ltar me rlung bdud rtsi 'bab// sum mdo rgyab kyi sgal tshigs la// rlung gi dkyil 'khor sngon po bsam// lte bar me dang snying gar chu// mgrin pa'i sa las rlangs pa thon// gnyis med d+dU tI me yis khengs// mi mda' chu shing me tog las// rgyas shing sems kyi bung ba ni// ge sar bdud rtsi 'jib par bsam// rlung gis me sbar chu khol bas// drod skyes nam mkha'i bdud rtsi 'bab// khong stong bdud rtsis khengs par bsam// lus la bde ba chen po skye// 'byung ba yas mar rim gyis thim// rlung gi gzhu dang sems kyi mda'// spyi bor bde chen haM las ni// sa nas nam mkha'i dbyings kyi bar// 'ja' tshon mdog ltar sems gtad bya// phyi nang byang chub rang la shar// gnyis med ye shes rang bzhin skye// su ta li bdag bsam mi khyab// gcig la sna tshogs ri bo can// 'khor lo'i sdug bsngal skye 'gag med// bla ma'i drin gyis grub pa thob// byang chub sems kyi rlung rgyu ba'i man ngag bsgom pa zhes bya ba slob dpon su ta lis mdzad pa rdzogs so// 