// bcom ldan 'das dpal phyag na rdo rje la phyag 'tshal lo// dus gsum bde gshegs sku gsung sras bcas kyis// rjes gnang las kyi khro bor dbang bskur ba'i// khro bo'i rgyal po dug dgra dregs 'joms la// dang bas phyag 'tshal sgrub thabs go rims bri// grangs dang dus dang mtshan ma yi// bsnyen rdzogs dngos grub blang ba'i phyir// gnas dang phyogs dang sngon 'gro bya// thig gdab tshon dgye phyag mtshan dgod// khyad par rdzas bsog bum pa bca'// dngos grub rten dang mchod rdzas bsham// sdom bsrung smyung gnas chos gos brgyan// tshogs bsags sngon 'gro rjes 'jug dang // bskyed rim mchod pa bsnyen dus bzhin// bum nang lha bskyed spyan drangs mchod// dbang bskur byin rlabs bum nang thim// gzungs thag btags te rig sngags bzlas// steng dang 'og gi lam gnyis las// thun mong khyad par spro bsdu bya// khri phrag bdun du dngos grub blang // dbang bskur mchod bstod gshegs su gsol// bskyed bsdu spyod lam rnal 'byor bya// de rjes sgrub pa thon pa dang // zhi dang bskrad dang 'khrul 'khor dang // sbyor ba bdun gsal las la sbyar// sgrub pa'i go rims slob dpon su wA gI shwa ra kI rtis mdzad pa rdzogs so// 