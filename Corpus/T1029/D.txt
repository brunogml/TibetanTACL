@##// rgya gar skad du/ b+ha ga bAn dzi hwAM be sha man+t+ra hr-i da yaM/ badzra pA Ni sA d+ha nAM nA ma/ bod skad du/ bcom ldan 'das phyag na rdo rje lce dbab kyi gsang ba'i yang bkol gyi sgrub pa'i thabs zhes bya ba/ bcom ldan 'das phyag na rdo rje gos sngon po can la phyag 'tshal lo// g.yas bskum g.yon brkyang gar dgus ni// ri bong 'dzin la gar gyis bzhugs// rig sngags gsang sngags kun gyi gtso// rdo rje 'chang la phyag 'tshal nas// de nas bla ma'i bka' drin gyis/ ji ltar rim pas sgrub pa'i thabs// bdag ni bla ma'i rjes dran pas// de yi sgrub thabs cho ga bshad// dang por rnal 'byor snod ldan gyis// rdo rje 'dzin pa bsgrub 'dod pas// dur khrod dben pa'i gnas phyogs su// ro gsum med pa'i sa la ni// maN+Dal dkyil 'khor legs byas la// me tog sngon pos mdzes byas la// mdun du rten la sogs pa dgram// phyi yi mchod pa rnam lnga dang // nang gi bdud rtsi gtor mar bcas// sha chang zas kyi longs spyod bsham// rnal 'byor gnas bcas shes rab can// khrus bya nye reg 'thor 'thung bsang gtor bya'o// bde ba'i stan la rab 'dug nas// rdo rje rgyal po'i skyil krung bca'// yan lag bdun dang ldan pa yis// sems bskyed sngon du 'gro bar bya// de nas rang gi snying gar zla ba'i dkyil 'khor la gnas pa'i sa bon gyis// bla ma dang gos sngon can/ sangs rgyas dang byang chub sems dpa' thams cad spyan drangs la/ sa bon las byung ba'i mchod pa'i bye brag gis/ gdan dbul ba dang / phyag btsal ba dang / nye reg dang / 'thor 'thung bsang gtor dbul ba dang / mchod pa la sogs te yan lag bdun pa bya'o// bla ma dang ni gos sngon can/ phyogs bcu na bzhugs pa'i sangs rgyas dang byang chub sems dpa' thams cad la mchod pa sna tshogs pa dang / me tog la sogs pa phul la/ sems can thams cad sdug bsngal las bskyab pa'i phyir/ bdag gis sdig pa ma lus par ni bshags par bgyi/ de nas bla ma dang ni gos sngon can/ sangs rgyas dang byang chub sems dpa'i tshogs dang ni/ slob dang mi slob la sogs sems can rnams kyi don du/ bsod nams kun la rjes yi rang // dkon mchog gsum la skyabs song zhing // byang chub tu ni de dag bsngo// chos kyi 'khor lo bskor bar bskul ba dang / mya ngan las mi 'da' bar gsol ba gdab pa dang / byams pa dang / snying rje dang / dga' ba dang / btang snyoms so// tshangs pa'i gnas bzhi bsgom par bya'o// oM shU n+ya tA dz+nyA na badzra swA b+hA ba At+ma kou0f85haM/ de'i mtshan nyid bral bas stong // rgyu med pas na mtshan ma med// rang bzhin gyis na dngos po rnams// smon pa dang bral bsgom par bya'o// de nas stong pa'i rang bzhin las// 'od kyi phung por bdag rang nyid// de nas e dang yaM raM baM laM suM hUM rnams yongs su gyur pa las/ gru gsum pa dang / gzhu'i dbyibs dang / gru gsum pa dang / zlum po dang / gru bzhi dang / nag po dang / sngo skya dang / dmar po dang / sngon po dang / ser po bsam par bya'o// 'byung ba lnga'i dkyil 'khor gong nas gong du bsam par bya'o// de'i steng du suM gyi yi ge las byung ba'i zur bzhi rin po che'i rang bzhin can/ rwa brgyad kyis nye bar mdzes pa'i steng du/ oM me dI nI badzrI b+ha ba badzra ban+d+ha hUM/ oM badzra prA kA ra hUM baM hUM/ oM badzra pany+tsa ra hUM yaM hUM/ oM badzra bi tA na hUM khaM hUM/ oM badzra sa ra dz+wA la traM saM traM/ oM badzra dz+wa la a na lA rka hUM raM hUM sngags/ de rnams kyis rdo rje'i sa gzhi la sogs drug mngon du gyur to// de'i nang du b+hUM dang / tsa dang paM dang a nyid do// de steng zla ba rdo rje bsam// de yi lte bar hUM gis mtshan// hUM sngon 'od zer lngar ldan pa// rdo rje yongs su gyur pa las// sku mdog mthing nag zhal gcig pa// rab tu khros pas brkyang bskum ste// bcu drug lo lon sha tshugs can// spyan gsum me ltar 'bar ba la// shin tu khros pa'i lta stangs can// bsnun pa'i tshul gyis legs bzung zhing // dril bu sdigs mdzub thugs kar bsgreng // stod g.yogs na bza' sngon po la// smad g.yogs stag gi sham thabs can// nyi ma'i 'od can zla ba'i mdangs// ha ha'i 'o dod chen po yis// log 'dren la sogs skrag par mdzad// 'jigs byed khro bo'i bdag por ni// bdag nyid rnam par bsgom par bya// zhes bya ba ni sku'i mtshan nyid do// zas su sbrul za ba dang rgyan thams cad kyis brgyan pa'o// de nas rang gi snying gar zla ba'i dkyil 'khor la sa bon bkod la/ ye shes sems dpa' spyan drang bar bya'o// bzhugs su gsol ba dang / phyag btsal zhing bstod pa dang mchod pa la sogs pa bya'o// oM badzra hrI tri ha sa mu dra s+pha ra Na sa ma ye hUM/ ar+g+has zhal bsil ba'o// oM badzra puSh+pa pU dza me g+ha sa mu dra s+pha ra Na sa ma ye hUM/ me tog dbul ba'o// oM badzra d+hU pa pU dza me g+ha sa mu dra s+pha ra Na sa ma ye hUM/ bdug spos shangs su'o// oM badzra dI pa pU dza me g+ha sa mu dra s+pha ra Na sa ma ye hUM/ mar me spyan la'o// oM badzra gan+d+ha pU dza me g+ha sa mu dra s+pha ra Na sa ma ye hUM/ dri thugs kar ro// oM badzra nai bi d+ye pU dza me g+ha sa mu dra s+pha ra Na sa ma ye hUM/ zhal zas zhal du'o// oM badzra shap+ta pU dza me g+ha sa mu dra s+pha ra Na sa ma ye hUM/ sil snyan snyan du'o// dzaHhUM baM hoHsa/ dgug pa dang / gzhug pa dang / bcing ba dang / dbang du bya'o// yang lus dang ngag dang sems byin gyis brlab par bya'o// mgo bo dang lkog ma dang / snying gar pad+ma dang / zla ba'i dkyil 'khor la/ sku dang gsung dang thugs kyi snying po ji lta bar bkod la/ dkar po dang sngon po la sogs pa bsam mo// de nas spyi bo dang / mgrin pa dang / snying gar pad+ma dang / zla ba la sogs pa/ rim pa ji lta ba bzhin du dmigs la/ gsang sngags bzlas par bya ba ni 'di yin te/ nyi ma sa bla na klad pa naM/ ku na zhi/ tsit+ta ku li naM/ tsi tra mu tra yak+Sha tra bzlog byer/ gsal por dmigs la bzlas pa bya/ skyo ba'am dub par gyur na/ gsang sngags yid kyis bzlas par bya ste/ sngags kyi skyon spangs te/ mi gsal ba la sogs pa'i rnam par rtog pa spang bar bya'o// bzlas pas skyo na ye shes kyi 'khor lo bton la/ mchod pa dang / bstod pa dang / bzod gsol bya/ de nas oM AH hUM/ sa ma ya muHsa/ ye shes kyi 'khor lo gshegs su gsol/ de nas mi dmigs par bsgom par bya'o// ldang bar 'dod na/ yi ge brgya pa'i sngags brjod la/ ldang bar bya'o// phyag na rdo rje lce dbab kyi sgrub thabs/ gsang ba'i yang bkol gyi cho ga bkod pa yi/ bdag gis sgrub thabs 'di bkod pas/ bdag dang sems can thams cad kyi// byang chub tu ni de dag bsngo// rgyal po sprin gyi shugs can gyis mdzad pa rdzogs so// // slad kyi bla ma dza yA ka ra dang / mar pa lo tsAs bsgyur cing zhus te gtan la phab pa'o// 