@#// dpal bdud rtsi'i sbyor ba brnyes pa la phyag 'tshal lo// spyan ras gzigs dpal bdud rtsi brnyes// bza' dang bca' dang myang ba sman// btung ba sna tshogs nyid mchod bzhes// skal ldan byin gyis rlob par bshad// dus dang dus mtshams dga' ston dus// bza' dang bza' min bza' yin te// rnal 'byor rgyal po dam tshig spyod// rab gus mchod byed sbyin la brtson// skad cig dran pas lhar bskyed nas// bzhi pa'i yi ge sbyor ba yis// mgrin pa lce steng byin brlabs la// a dang ka phreng gnyis med zhu// sgron ma gnyis steng rdo rje 'chang // de bzhin seng ge rnam bsgyings gnyis// rgyur byas thabs dang shes rab bskyed// phreng ba gnyis kyang dgod par bya// ka pA la sogs pad+ma can// sna tshogs bza' bas bkang byas la// snod bcud sbyang dang gzi bskyed pas// gya nom gyur pa rnal 'byor tshogs// oM AHhrIHbaM hoH/ dri bsal spyod byed bdud rtsir byed// phun sum tshogs dang dges byed pa// dam tshig phyag rgya rnam pa lnga// 'od kyi sbyor bas rnam par rtsen// dpag med bdag lus sangs rgyas la// bsam mi khyab sprul rtsi yi mtshos// lus lnga dag ni bsgrub pa'i phyir// sgrub pa pos ni mchod par bya// oM AHhrIHshrI lo ka nA tha sarba bud+d+ha bo d+ha si b+hU pad+ma bi shud+d+ha a mr-ita te dza ra b+ha k+Sha ta kha kha khA hi khA hi/ a ne+e ka satwa tsa sa ma/ ya sid+d+hi sma ra sma ra hUM hUM hUM swA hA/ zhes bya ba lan gsum brjod pas so// de nas lhag ma bsdus la gtor ma bya'o// bdag lus rdo rje spyan ras gzigs// phung po sangs rgyas rnam pa lnga// bde chen gnyis med phyag rgya che// dpa' bo rnam par rol pa yin// oM AHhrIHa i u e o aM/ ma hA su kha badzra ta tA sarba dz+nyA na swa b+hA wa bi shud+d+ha ho ho hoHzhes glu blang bar bya'o// dpal spyan ras gzigs bdud rtsi brnyes pa'i zas kyi cho ga rdzogs so// 