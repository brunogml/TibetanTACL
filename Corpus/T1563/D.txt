@#// thugs/ rje chen po ye shes sems dpa' la phyag 'tshal lo// rnal 'byor dbang phyug byams pa dang // snying rje dga' ba btang snyoms las// byung ba'i byang chub sems kyi bdag // 'jig rten mgon po la phyag 'tshal// de zhabs pad+mo la reg pas// 'jig rten sdug bsngal bsgral ba'i phyir// ji bzhin ji ltar sgrub pa'i thabs// mdor bsdus bdag gis bstan par bya// mkha' ltar dri med stong nyid dbyings// dbang po'i gzhu ltar gsal ba'i dngos// pad+mo zla ba rgyas la gsung thugs 'od 'phro sgyu ma'i rnam thar sprul pa'i sku// rab mdzes sku ni gzi brjid brtan mdzes 'bar ba'i 'od zer dkar 'khrigs pa// skyil krung phyed brkyang dul ba'i phyag g.yas mchog sbyin pad+mo g.yon gyi phyag // pad+mo sdong mdzes dri med 'dab rgyas gzhon nu sgeg mo'i thugs kar 'dzin// shel ltar dri med ut+pal spyan ring kun nas yid 'phrog 'od 'bar zhal// brtan po dkar gsal zla rgyas stong lhag ral pa'i cod pan thub pa'i gdan// 'bar ba'i rin chen dri med sna tshogs shin tu 'od sbyangs legs spras mdzes// mkha' la nyi ltar lham me lhang nge nam mkha'i mtha' gtugs 'od 'gyed pa// dpe byad mtshan rdzogs gcig pu skyob pa skyabs kyi dam pa bla med ni// shin tu rtogs dka' de nyid bzhir gyur snying gi pad 'dab hrIHyig gis// gang ba'i phyogs rnams de bzhin de gzugs oM dang AHdang hrIHhUM bsam// dkar sogs kha dog ngag gi phreng ba yid ni ye shes yig 'bru'i dngos// brtse ba'i rlung bskyod ye shes me 'bar 'gro ba'i sdig tshogs bud shing bsreg // zhi ba'i dang la gnyis med mi dmigs mkha' ltar spros bral ro gcig ro// bde chen 'byung gnas ye shes dri med mnyam gzhag chen por bsgom par bya// de rjes mchod sogs dag pa'i yan lag cho ga ji bzhin ye shes sems dpa' legs bcug ste// rnam gsum 'khor ba dkar dmar sngo tshul go rims ji bzhin sku gsung thugs// mtho ris sa steng ngan 'gro'i sar gnas skye dgu'i snying rab sim byed pas// brtan g.yo'i mtshan nyid dam pa'i zhal bzhin mkhas pas rab tu shes par bya// thugs rje chen po ye shes sems dpa'i sgrub thabs rdzogs so// 