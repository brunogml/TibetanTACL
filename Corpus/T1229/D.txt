@##// rgya gar skad du/ s+thA na mA rga pha la ma hA mu dra b+hA ba na nA ma/ bod skad du/ gzhi lam 'bras bu bsgom pa'i phyag rgya chen po'i nyams len zhes bya ba/ dpal he ru ka la phyag 'tshal lo// gzhi lam 'bras bu gsum gyi ni// rtsa gsum brgyud pa'i bla ma dang // yig 'bru gsum gyi nyams len ni// nyam chung nyon cig bshad par bya// lte ba sprul pa'i 'khor lo nas// sna bu ka gnyis dang tshangs pa'i bar// rtsa gsum la ni sems gtad bya// g.yon gyi dkar dang g.yas rtsa dmar// dbus kyi mi bskyod mthing ga la// g.yas par hUM dang g.yon par oM// tshangs pa'i bu gar a yig bsam// 'od gsal mthing ga dkar dang dmar// khams gsum sprul ba'i 'od kyis khyab// gdul bya btul nas slar yang thim// yi ge gsum gyi zla tshes la// stong pa'i thig le steng du ni// brgyud pa'i bla ma 'od gsal ni// de steng 'di ltar bsgom par bya// g.yon gyi sna bug yi ge la// yid ches nyams myong bla ma ni// skar ma lta bu'i 'od gsal bsgom// 'bras bu mngon sum bla ma ste// hUM yig zla tshes steng du ste// brtan par bsam gtan bsgom par bya// rlung gsum 'gags te gdon gsum sel// dug gsum rnam rtog bral 'gyur ba// rgyu 'bras chos kyi rtog pa spangs// lus kyi dgon pa brtan 'gyur bas// bdag gzhan gnyis med don rtogs te// dur khrod kyi ni 'jigs pa spangs// ha ri tsan+d+ra nam mkha'i dbyings// dri za'i grong khyer longs spyod byed// gzhi lam 'bras bu bla ma bsgom pa'i phyag rgya chen po'i nyams lan zhes bya ba slob dpon paM ka las mdzad pa rdzogs so// 