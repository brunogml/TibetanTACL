lha mo gdugs dkar mo can la phyag 'tshal lo// rnal 'byor pas rims bsrung bar 'dod na/ dang po mchod pa dang gtor mas rims kyi 'byung po tshim par byas te/ bden pa'i stobs kyis brjod pa dang gsol ba gdab par bya'o// de nas gdugs dkar mo'i gzungs bris te/ bsgrub par bya ba'i dkyil 'khor gyi dbus su de gdugs sam rgyal mtshan gyi rtse mor btags te/ mchod pa dang gtor ma bshams te/ rang nyid lha'i rnal 'byor du byas te/ thun bzhir bsgom bzlas bya'o// de yang nyin mtshan dus drug tu gdugs dkar mo 'khor dang bcas pa la gsol ba gdab pa dang / mchod bstod dang bskor ba byas te/ bum pa'i chus bkru zhing // bsrung ba yang gdags par bya'o// dpal tshangs pa dang brgya byin dang rgyal po chen po bzhi dang / mgon po la yang gtor ma byin te gsol ba gdab bo// de nas bsgrub bya gdugs dkar mo'i spyan sngar phyag 'tshal ba dang / mchod pa dang / bstod pa dang / bskor ba thun bzhir bya zhing gdon gyi tshogs rnams la gtor ma byin te gsol ba gdab bo// khyad par du rims kyi 'byung po la yang gtor ma byin te gsol ba gdab par bya'o// cho ga de lta bu dang ldan pas thun bzhir gzungs 'don par bya'o// tha mar yang 'phags pa la mchod pa dang / srung ma'i tshogs la gtor ma rgya chen po sbyin no// rims bsrung ba'i cho ga rdzogs so// 