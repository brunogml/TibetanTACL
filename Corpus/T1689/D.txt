/ / rdo rje 'dzin la phyag 'tshal lo // lag pa brdabs pa'i sgras 'jig pa'i// rdo rje byab pa'i las tshogs ni// rdo rje 'dzin par bsgoms nas kyang // bsam rgyu rang gi lag mthil la// a dang ma las dkyil 'khor bskyed// ma las sna tshogs rdo rjer bsam// mu khyud rdo rje'i bum dkyil la// thun mong khyad par gsang sngags bsam// sor mo hUM las bde gshegs sku// mtshan rnams dag dang yang dag ldan// dpe byad bzang po brgyad cus spras// me yi mkha' la rnam par bzhugs// me dpung chen po'i ting 'dzin gyis// nad dang gdon dang dug sogs la// lcags kyu'i ting 'dzin sbyor ba yis// dbyung ba'i tshul du phyung nas kyang // zhi ba'i gzugs brnyan dag la bstim// dkar gsum klu sman dag dang bcas// gang gnod phyogs su bskyal bar bya// mngon spyod drag po'i phrin las ni// rdzus skyes tshul du bskyed byas la// gang dmigs gzugs dang rten du bcas// phyung ste khyad par gsang sngags bzlas// bsreg dang sbyang dang brdung byas la// lag pa brdabs pa'i sgras 'jig 'gyur// rdo rje byab pa'i las tshogs/ rje btsun klu sgrub kyis mdzad pa rdzogs so// 