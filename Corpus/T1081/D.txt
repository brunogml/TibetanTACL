@##// rgya gar skad du/ pri Na pany+tsa ka / bod skad du/ dga' gcugs lnga pa/ sangs rgyas la phyag 'tshal lo// snang ba mchog tu gcugs pa ni// rten cing 'brel 'byung tsam nyid do// med par gyur na stong pa nyid// 'dod pa mo dngos 'ching bar 'gyur// stong nyid shin tu mchog gyur pa'i// mdza' bo dpe med gzugs ldan gang // de dang brgya la byed na ni// dga' bde'i gtso bo brlag par 'gyur// de phyir dogs pas khyo shug gnyis// bla ma dam pa'i spyan sngar gnas/ de yis de dag sngon bzhin du// dga' bas lhan cig gcugs par mdzod// e ma'o bla ma mchog mkhas ni// 'di lta bu la mkhas pa mtshar// rang bzhin gnyis med dmigs pa med// bla na med par gnyis ka skyes// mtshan nyid thams cad yang dag rdzogs// mtha' gnyis rnam par spangs pa ste// dngos po kun gyi ngo bo nyid// rang bzhin med par rtag tu shar// dga' gcugs lnga pa slob dpon mai tri pas mdzad pa rdzogs so// // bla ma phyag na'i zhal snga nas dang / lo tsA ba rma ban gyis bsgyur ba'o// 