rgya gar skad du/ sa ha dza a nan+ta swa b+hA ba na nA ma/ bod skad du/ lhan cig skyes pa'i rang bzhin zhes bya ba/ rdo rje mkha' 'gro ma la phyag 'tshal lo// 'khor lo rna rgyan mgul rgyan gdu bu dang // ska rags khyod la bzang zhing rab tu mdzes// bo la kak+ko la myos ngo mtshar tshe// skad cig gcig la he ru ka dpal dgyes// kye ho rtsa lag 'di la bdag yid dga'// lus ngag sems kyi ro ni gcig byas nas// nam mkhar bsdus nas rnal 'byor spas par 'gyur// rnal 'byor ma kye 'di la bdag yid dga'// 'jigs byed dus mtshan zhabs kyi 'og tu mnan// nam mkha'i mthar thug he dang hUM sgra spro// phyogs bcur chang gis myos pa yi// kye ho dpal ldan rnal 'byor// kye ma dpa' bo rnal 'byor med// stong pa dang ni snying rje'i rang bzhin la// dngos dang dngos med gnyis ka med// pra phab gzugs bzhin mkha' la snod// kye ho rnal 'byor ma dang yum lnga'i grong // A li dang ni kA li nyi ma rnams// med pa rmongs pa rnams kyang gti mug che// A li rnams dang kA li nyi zla dag // med la shes min phyugs 'dra the tshom med// dpa' bo rnal 'byor ma rnam sbyor ba yis// srid pa'i 'ching ba gcod pa ngo mtshar che// kye ho rtsa lag 'di la bdag yid dga'// lus ngag sems kyi ro ni gcig byas nas// nam mkha'i khams su bsdus nas sbas par 'gyur// rnal 'byor ma kye 'di la bdag sems dga'// tshad med gnas bzhi'i dbus su ni// bdag gis spyir yang dngos po brjod du med// dpa' bo rnal 'byor dbang phyug ngo mtshar che// ji ltar chu gting chu zla dang 'dres ltar// rnal 'byor ma kye 'di la bdag sems dga'// sha rlon dam tshig rdzas 'di ngo mtshar che// go ku la sogs dam tshig la chags pas// de yis bdag med ma ni gar mdzad do// kye ho bde gshegs rnam snang phyag rgya can// rnal 'byor ma kye 'di la bdag sems dga'// lhan cig skyes pa'i rag bzhin zhes bya ba slob dpon kan+tha ris mdzad pa rdzogs so// 