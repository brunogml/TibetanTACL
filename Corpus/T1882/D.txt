@##// rgya gar skad du/ Ar+ya a tsa la sA d+ha naM nA ma/ bod skad du/ 'phags pa mi g.yo ba'i sgrub thabs zhes bya ba/ 'phags pa mi g.yo ba la phyag 'tshal lo// dus gsum sangs rgyas kun kyi bdag // thugs sprul khro rgyal mi g.yo mgon// phyi nang bar chad sel mdzad lha// sku gsung thugs la phyag 'tshal nas// brtse ldan nyid kyis 'gro don du// rgyud dang bla ma'i man ngag la// brten nas yang dag gzung ba'i rim// khro rgyal mi g.yo'i sgrub thabs bri// dang po skyabs 'gro so sor thar// byang sems rig 'dzin sdom pa rnams// legs par thob bsrungs sngags pa yis// dben pa'i gnas sogs nyams dga' 'am// khang bzangs gtsang sbrar byas pa'i nang // maN+Dal la sogs mchod pa dgram// sku gzugs la sogs de bzhin du// gtsang ldan yo byad gang 'byor ba// tho rangs khrus sogs chu sbyin bya// ku sha la sogs stan la bsdad// ha hUM hri dang haM maM sogs// sngags brjod khro bos bar chad bsal// bla ma yi dam dkon mchog rnams// dag pa'i gnas su gdan bzhugs la// phyag dang mchod pa sdig bshags dang // rjes su yi rang bskul gsol dang // byang chub bsngos la skyabs su 'gro// bsam gtan ting 'dzin mos pa bya// byang chub sems kyi rgyun spel phyir// byams dang snying rje dga' ba dang // btang snyoms tshad med rnam pas ni/ tshangs pa'i gnas bzhi bsgom par bya// 'gro rnams bde la dgod pa'i phyir// byang chub chen po'i sems rgyun bsgom// sngags dang phyag rgya la sogs dang // mi 'bral dad pas bsgrub par bya// phyag rgya dang bcas sngags 'di brjod// na maHsa man+ta badzrA NAM d+harma d+hA tu ya swa b+hA wa At+ma kou0f85haM/ rdo rje skyil krung rab bcas te// snying gar nyi ma la gnas pa'i// sa bon 'od sgra'i spro bsdu las// chos kun nam mkha' lta bu la// mtha' bzhi las grol rnam par bsgom// de nas stong nyid ngang las ni// skad cig sgyu ma'i lus su blta// 'od kyis thams cad hUM la bsdu// de nyid stong par brtan par bsgom// de yi ngang las nam mkha'i 'od// 'dra ba'i thugs kyi sa bon ni// sems kyi bdag nyid gsal bar blta// de 'og gaM spros tshogs bdag ste// paM spros sna tshogs pad+mar blta// de steng raM las rta bdun pa// der ni hUM nyid blta bar bya// de las byung ba shes rab kyi// ral gri sngon po'i 'od zer gyis// nam mkha' ma lus 'gengs par blta// de las khro bo chen po ste// dri ma med pa gzhon nu'i sku// bdud la sogs pa rab 'joms pas// rnam rtog thams cad 'joms par bsgom// gzhon zhing sku rgyas sku mdog gnag // 'od kyis nam mkha' ma lus 'gengs// dbu skra dmar ser bcings shing 'phyang // sku ni 'gying bag rab tu g.yo// g.yon brkyang g.yas ni cung zad bskum// spyan gsum nyi zla bzhin du dmar// steng 'og phyogs bcur blta bar mdzad// mche ba rno dkar rab tu gtsugs// ljags ni klog ltar rab tu 'gyur// smin ma khro gnyer rab tu bsdu// phyag gnyis ral gri sbrul zhags bsnams// stag dang sbrul gyi rgyan gyis brgyan// mi bskyod la sogs dbu rgyan can// ma rungs 'dul zhing 'gro don mdzad// khro rgyal sna tshogs sku las spro// ji ltar 'dod pas yongs su bskor// thugs kar pad nyi'i steng du ni// ye shes sems dpa' rang 'dra bsgom// yang de'i thugs kar nyi ma las// hUM ni 'od dang bcas par blta// khro bo rdo rje shugs can ni// sku mdog nag po 'khor lo 'dzin// rdo rje chags chen sku mdog dmar// chags par byed pa'i mda' gzhu 'dzin// rdo rje rnon po ljang gu ste// 'dzin pa'i bdag nyid lcags kyu 'dzin// rdo rje 'bar ba dkar po ste// 'joms byed rdo rje'i brag 'dzin pa'o// rdo rje khro bo ser po ste// phyag na ral gri 'bar ba bsnams// rdo rje gtum po ljang nag ste// sprin gyi zhags pa phyag na bsnams// rdo rje thabs bdag dud pa'i mdog // bya ba byed pa'i rdza rnga bsnams// rdo rje stobs chen mthing ga ste// gnam lcags 'khor lo rab tu 'dzin// rdo rje sgyu stobs dmar nag ste// rdo rje be con phyag na 'dzin// rdo rje rab 'byed sna tshogs mdog // 'joms byed rdo rje rtse gcig bsnams// sa bcu'i yon tan bdag nyid can// sku 'od me las 'phros par bsam// hUM las ye shes sems dpa' ni// rang dang 'dra ba spyan drangs la// dzaHhUM baM hoHyi ge bzhis// dgug gzhug bcing dang dges pa bskyed// oM dang AHdang hUM dang gsum// dkar dang dmar dang nag bo yi// spyi bo mgrin pa snying ga ni// sku gsung thugs su byin gyis brlab// sa bon las 'phros 'od zer gyis// phyogs bcu'i bde bar gshegs pa la// dbang bskur yid kyis gsol ba gdab// thugs las sprul pa lhag pa'i lhas// rin chen bum pa bdud rtsis bkang // spyi gtsug dbang bskur rigs bdag mtshan// 'gro drug sems can thams cad la// byams pas blta bas blta ba'i phyir// mig tu hUMhUM ni ser po dgod// srog gi nang du maM nag po// spyi bor haM ni rab tu dgod// lus kyis rdo rje'i phyag rgya bca'// ngag tu sngags 'di brjod par bya// na maHsa man+ta badzrA NAM/ tsaN+Da ma hA ro Sha Na hUM phaT/ 'di yi rkyen gyis ma rig pa// 'jig cing ye shes skur byin brlab// de ltar rab rdzogs gsal bar bskyed// de nas sgyu ma lta bu'i skur// ji srid 'dod kyi bar du bsgom// de nas nyi ma la gnas pa'i// hUM las byung ba'i sngags phreng gis// de nyid la ni g.yas skor la// dmigs pa'i tshul gyis sngags 'di bzlas// na maHsa man+ta badzrA NAM/ tra thA a mo ka tsaN+Da ma hA ro Sha Na/ spo Ta ya hUM/ trA sa ya trA sa ya/ a krA ma ye a krA ma ye hUM/ tra ta haM maM zhes pa'am/ yang na oM tsaN+Da ma hA ro Sha Na hUMhUM phaT/ a tsa la ka na tsaN+Da tsaN+Da/ na ta na ta/ ma tra ta ma tra ta/ mo tra ta mo tra ta/ sha ta sha ta/ Ta ta Ta ta/ ha na ha na/ da ha da ha/ mo ha mo ha/ mo ha sarba pA paM ka ra/ ha sa ha sa/ badzra ha sa a mo ka ka ru/ ha sa ha sa/ marta marta/ gardza gardza/ ban+d+ha ban+d+ha/ ha na ha na/ tiSh+Tha tiSh+Tha/ A be+e sha ya/ A be+e sha ya/ ma hA man+t+ra sa ka la/ d+hu na d+hu na/ ti ni ti ni/ kha na kha na/ sarba big+h+nA na/ mA ra ya mA ra ya/ sarba duSh+TA na/ b+hak+Sha b+hak+Sha/ sarba big+h+nA na/ ku ru ku ru/ ma hA pi Sha/ sarba pA paM/ ma hA badzra/ s+pho Ta ya s+pho Ta ya/ tri ba li ta rA gan+ta ka / hUM hUM maM maM haM haM/ na maHsa man+ta bud+d+hA nAn/ tsaN+Da ma hA ro Sha NA ya/ a mo ke he hi/ a mo ka he hi/ a phra ti ha ta a tsa la tse d+ha/ a nan+ta ka naM/ tiSh+Tha tiSh+Tha/ tsa ru tsa ru/ ta Di ta Di/ Da ta Da ta/ big+h+nA na g+ha ta ya/ mA ra ya/ kha ta ya/ s+pho Ta ya/ sha trUM tsa le/ a nu ban+d+ha/ a tsa ku ru/ a ha sa/ a d+ha na gra/ ka tra Ta ka tra Ta/ ma Ta ma Ta/ haM haM/ a ti ba la e hi/ ma hA gu Na b+hi Sha na/ nA Ta ta nA Ta ta/ a be+e sha ya/ a tsa la tse d+ha/ sarba ta Ta/ a nu da re/ a tse Ta ta Ta ta/ Da maM Da ma/ haM haM/ maM maM/ phaT phaT/ hUM hUM/ na maHsa man+ta badzrA NAM/ tra thA a mo ka / tsaN+Da ma hA ro ShaNA/ s+pho Ta ya s+pho Ta ya/ hUM hUM/ trA sa ya trA sa ya/ kra ma ya kra ma ya hUM/ tra ta haM maM/ oM ba li ta/ ti dza ma li ni swA hA/ na maHsa man+ta bud+d+hA nAM/ tsaN+Da ma hA ro Sha Na hUMhUM phaT/ a tsa la tse d+ha s+pho Ta ya s+pho Ta ya hUM/ a sa lan tri ka trA hA/ ma hA ba la sha ta/ ba ra man+t+ra aM aM hAM hAM/ shud+d+ha tri lo kya tu Sh+ye tu badzra/ a pra ti ha ta/ pa li b+h+yaH/ na maHdz+wa la ya tra ta/ a ta sa na/ maM hAM hUM swA hA/ zhes pa 'bum la sogs par ni// man ngag can gyis bzlas pa bya// des ni 'tshe ba la sogs pa'i// mi mthun phyogs rnams zhi bar 'gyur// mchog dang thun mong dngos grub rnams// ji skad bshad pa 'grub par 'gyur// de nas chos dbyings rang bzhin las// yongs su gnas pa bsgom par bya// de las skad cig lhar dmigs la// rin chen snod du gtsang ma'i rdzas// dkar gsum la sogs rtsi sman bcas// cha lnga'am bdun ni bsham par bya// de nas byin gyis brlab pa ni// oM sarba d+harma ta badzra sa ti hUM/ lan gsum brjod pas dag par bya// lus kyi mchod sbyin phyag rgya bcas// 'bru gsum sngags kyis byin gyis brlab// oM a mr-i te oM hUM hrIHzhes brjod 'dod pa'i don du brlab// yang ni mchod sbyin phyag rgya bca'// ngag nas sngags 'di brjod par bya// oM na maHsarba ta thA ga te b+h+yo// bi shwa mu khe b+h+yaH/ sarba tat+khaM ung+ga te/ s+pha ra Na i maM ga ga na khaM/ lan gsum brjod pas spel bar bya// yang na rab gnas dbul ba'am// rje btsun phyogs skyong 'gro drug bcas// mdun gyi mkha' la spyan drangs la// byin gyis brlabs la mchod pa ni// na maHsarba ta thA ga ta a ba lo ki ti/ oM saM b+ha ra saM b+ha ra hUM/ zhes pa lan bdun sngags kyis ni// bcom ldan 'byung po 'khor bcas mchod// oM a kA ro mu khaM sarba d+harmA NAM/ A d+ya nut+pan+na twAta/ oM AHhUM phaT swA hA/ chos bshad bstod la bden stobs brjod// bdag gi bsam pa'i stobs dang ni// de bzhin gshegs pa'i sbyin stobs dang // chos kyi dbyings kyi stobs rnams kyis// sems can kun la phan gdags phyir// don rnams bsam pa gang dag kun// 'jig rten khams ni ma lus par// de dag thams cad ci rigs su// thogs pa med par 'byung 'gyur shog // gang 'dod phrin las gzhol bar bya// lus kyis thal mo sbyar byas te// sngags 'di brjod pas dam tshig gso// oM na maHsa man+ta bud+d+hA nAM/ tsaN+Da ma hA ro Sha Na/ as me tri sa ma ya/ ma hA sa ma ya/ sarba pA paM shud+d+ha swA hA/ badzra muHyis ye shes gshegs// dge rtsa bsngos la smon lam gdab// spyod lam dag ni thams cad du// lha yi nga rgyal gsal bas bya// thun bzhi ru ni brtson pas bsgrub// sngags dang phyag rgya la sogs pa// ji skad bshad pa'i dam tshig rnams// lus dang srog la mi lta bar// yang dag par ni bsrung bar bya// bsnyen pa tshad dang ldan pa yis// bsrung ba bdun sogs las rnams 'grub// rak+Sha rak+Sha hUM phaT swA hA/ oM s+phu Ta s+phu Ta ma hA kro d+ha hUM phaT/ dz+ha ti dz+ha ti s+pho Ta ya hUMhUM phaT/ ces pas klu la mngag par bya'o// mA ra ya dza dzA/ a ti thum thum/ rbad rbad/ shag shag // tshal tshal/ tsi tra ta ra/ tsi ta gri ha na/ tsit+ta phyung // d+ha po dam tsag sa ma ya phye/ snying sa ma ya phye/ rbad rbad phye/ snying la yaM/ sa ma ya tre he/ snying la bzer/ du kha phye/ ba phye/ oM s+phu Ta s+phu Ta/ ma hA kro d+ha hUM/ dz+hahUM ti dz+ha ti/ s+pho Ta ya s+pho Ta ya/ tU~M phaT swA hA hU~M phaT/ ces pa srog sngags so// ming 'jug gsum bzhi drug dang dgu// gnyis po dag la yang dag sbyar// ma ra na sod sod/ ma ra na bying bying // ma ra na rmugs rmugs/ ma ra na ha la ha la/ ma ra na dun dun/ ma ra na myogs myogs/ mA ra ya thum ril ril/ mA ra ya dza/ man ngag ji bzhin bzlas pa bya// drag sngags 'bru btus bsdebs pa ni// 'bru bsdebs gsum dang de bzhin drug du dang kun thub gzugs brnyan can// ban d+he sha yA ba na d+he sha yA/ ha ha/ staM b+ha yA staM b+ha yA/ ma ra yA dza dzA/ thum ril ril/ man ngag bzhin du las la sbyar// ting 'dzin bsrung ba zab mo ni// lus kyi gnad chen bcu gsum du// pad zla'i gdan la hUM las ni// rdo rje rgya gram re re bsgom// spyi bo dpral ba mig gnyis dang // rna ba gnyis dang sna gnyis dang // kha dang dpung pa gnyis dang ni// snying ga gsang ba lte ba dang // bshang sgo pus mo gnyis po dang // rkang mthil rnams su gnas pa'o// de nas gsang sngags gang rung bzlas// mi yis phyi nang bar chad bsal// bza' btung sngags kyis byin brlabs spyad// ngag nas rdo rje rgya gram ni// gser las grub pa'i byin gyis brlabs// ngag dang yid kyis bzlas pa yang // ji ltar 'dod bzhin bzlas pa bya// nang gi sbyin sreg klu la bya// mi ldog rtags kyis klu rnams mnan/ ma hA kA las bstan pa bsrung // 'khor lo sbas pas klu la sbyar// rnal 'byor bsrung phyir ral gris bzlog // yul khams bsrung dang sri'u gso// nad chen gso dang 'byung po bskrad// rtsa ra shing ltar bya ba dang // dbang du bya dang rmongs pa dang // ral gri bum pa sa spyod dang // rkang mgyogs mkha' spyod mig sman sogs// las rnams the tshom yod ma yin// 'di bkod dge ba gang yin des// bar chad sel zhing tshogs rdzogs nas// 'gro rnams 'bad pa chung ngu yis// bla med byang chub myur thob shog // 'phags pa mi g.yo ba'i sgrub thabs zhes bya ba/ bla ma gser gling pas mdzad pa rdzogs so// // slob dpon dI paM ka ra shrI dz+nyA na sa rang 'gyur du mdzad nas/ dge slong dbang phyug rgyal mtshan la gnang ba'o// 