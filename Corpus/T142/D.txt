@##// rgya gar skad du/ shrI tsa kra sam+bA ra nA ma sha ta aSh+Ta kAM sto tra/ bod skad du/ dpal 'khor lo sdom pa'i mtshan brgya rtsa brgyad pa'i bstod pa/ dpal rdo rje mkha' 'gro la phyag 'tshal lo// bskal pa'i me ltar 'bar ba'i 'jigs pa'i skur ldan pa// khros pas 'jigs mdzad mtsho skyes sngon po'i sku mdog bzhin// nyi ma'i dkyil 'khor steng bzhugs kha T+wAM ga dang ni// rdo rje bsnams shing oM oM yi ge dag pa yis// tshangs pa dang ni khyab 'jug drag po'i lha dag gi// mgo rnams bcad mdzad nas ni dbu la rnam brgyan pa// hUM hUM phaT phaT Ta Ta yi ge 'khor ldan pa// mi yi seng+ge zil mnan nas ni 'jigs mdzad pa// thugs rje chen pos sprul pa'i 'khor lo'i tshul bskyed pa// dzaHhUM baM hoH dpal mo'i nu ma rab tu mnan// bde bar gshegs pas dbu gtsug la ni rnam brgyan pa// lha rnams kun gyi dbu gtsug zhabs kyis mnan mdzad pa// a la la yi sgras ni bgegs rnams skrag mdzad pa// cang te'u 'khrol zhing khyab 'jug drag po'i pags pa bsnams// rdo rje lha mo rnams kyi 'khor los sgyur mdzad pa// hu lu hu lu dzi dzi traM traM dzaM dzaM sgrogs// rgyu mas brgyus pa'i mgo bo'i phreng ba'i rgyan ldan pa// rdo rje mkha' 'gro'i gzugs kyis 'jigs byed glu len pa/ kruM kruM dang ni hu lu hu lus myos mdzad pa// rdo rje mkha' 'gro rnam par brgyan pa yi// dur khrod du ni gar dang ha la ha la'i sgras// gnod sbyin rnams ni rab tu skrag par mdzad pa des// rdo rje mkha' 'gro ma yi glus ni rab bskul ba// sha dang khrag dang rgyu ma nang khrol gsol bar mdzad// haM haM a a'i sgras ni lha rnams gsal mdzad pa// thod pa klad pas bkang nas gsol phyir phyag na bsnams// ka ha ka ha'i bzhad sgras 'khor ba 'jigs mdzad pa// mi bzad dur khrod rnams kyi rus pa'i rgyan ldan pa// rdo rje ha har bzhad pas khams gsum rgyal mdzad pa// ha ha hi hi dza dza'i yi ges sdigs mdzub mdzad// ha ha bzhad pas ri bo rtse nas bsgyel mdzad pa// rnal 'byor ma dang dpa' rnams hri hri sgrogs pas 'bod// mi yi seng ge rtse gsum gyis 'gugs sems can don mdzad pa// mche ba gtsigs pa'i zhal bzhi sku mdog sngon por ldan// bruM bruM sgrogs shing phyag rgya chen por bskyed mdzad pa// rdo rje glog stong 'gyu ba'i ljags ni phyung nas kyang // rdo rje dril bu mda' dang gzhu la kraM kraM sgrogs// g.yon brkyang ba dang sbrul rnams kyis ni dbu brgyan cing // bskal pa grangs med sems can don mdzad mi 'dor ba// ha na da ha phaT phaT sgrogs shing skyob mdzad pa// rnal 'byor stobs kyis rgyal ba'i mdzad pa rnams mdzad pa// dngos dang dngos med min zhing bsgom dang rdo rje can// tsa Ta tsa Ta graM graM khaM khaM sgrogs mdzad pa// sangs rgyas sku gsung thugs kyi spros pa stong pa nyid// rol pa'i lta bas dri ma ma lus bral ba dang // go lu go lu dzaM dzaM yaM yaM sgrogs pas zhi ba dang // mkha' dang mnyam pa'i ting 'dzin bzhugs pa'i mthu mnga' ba// maM maM sgras ni bde ba chen po'i bdag nyid can// thugs rje chen pos rjes 'brel sems can mi gtong ba'i// brtan g.yo'i rang bzhin he ru ka dpal phyag 'tshal bstod// mkha' 'gro'i dam tshig A li kA li'i sbyor ba ste// rigs lnga'i bde gshegs bcom ldan 'das kyis bshad du gsol// lha dang drang srong rnams ni phyag 'tshal brjod pa yis// he ru ka dpal gsang ba'i sku 'dzin der nges 'gyur// dpal ldan 'khor lo sdom pa'i mtshan brgya rtsa brgyad pa'i bstod pa rdzogs so// 