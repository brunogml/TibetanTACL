@##// rgya gar skad du/ aSh+Tot+ta rA sa ta AR+yA ba lo ke te shwa ra sA d+ha naM/ bod skad du/ 'phags pa spyan ras gzigs dbang phyug gi sgrub thabs brgya rtsa brgyad pa// rje btsun thugs rje chen po spyan ras gzigs dbang phyug la phyag 'tshal lo// gang gis chogs gnyis rab bsags pas// de nyid zab mo mngon gzigs te// brtse bas 'gro la sna tshogs thabs// ston mdzad 'jig rten gsum mgon 'dud// stong nyid snying rje las byung ba// rnam lnga byang chub che bdag nyid// sku gsung thugs kyi thugs dag pa// 'jig rten mgon po mkhas pas sgrub// pad+mo zla dbus gzhon nu'i sku// skyil krung phyed brkyang 'gying bag brtan// zla ba rgyas pa'i zhal mdzes las// sa gsum bdag gir mdzad gzigs pa'o// mchog sbyin pad+mo'i g.yas dang g.yon// rgyal ba'i cod pan rin chen brgyan// 'od dpag med kyis spyi gtsug mdzes// de yi thugs ni pad+mar rgyas// hrIHyig rang sems 'od gsal ba// sa gsum sbyong mdzad yi ge bzhi// 'khor lo rnam gsum dam tshig bzhi// sgyu ma brag ca mkha' 'dra'o// thugs rje chen go bad+sa pA Na'i sgrub thabs tshigs su bcas pa bzhi pa rdzogs so// 