@##// rgya gar skad du/ bi Sha an+ta ra bA h+ya ni pr-i ti ba b+ha na kra maM/ bod skad du/ phyi nang gi dug sel gyi rim pa zhes bya ba/ dpal he ru ka la phyag 'tshal lo// yid dang mthun pa'i sgrub gnas su// phyi nang dug ni sel ba yi// gsang ba'i rnal 'byor sgrub pa'i thabs// ti lo bdag gis bshad par bya// rnal 'byor bskyed pa'i rim par ldan// ru tsog sprul la sogs pa yi// dug chen 'joms pa'i oM AHhUM// lan gsum brjod cing 'di ltar bsam// rtse sor bcu gnyis tshad du ni// spyi bo tshangs pa'i bu ga la// dbus su oM bsam bdud rtsi 'bab// sbyor ba de yi rnal 'byor ni// skad cig gcig la mdangs ldan no// / de ni phyi yi dug sel to// nang gi 'di ltar bsgom par bya// rdo rje chen po'i snying ga'i dbus// sku mdog dkar po bsil ba'i 'od// tshes gnyis zla bar sprin chen po// bsgoms shing 'phros 'gyur rnam par bsdu// yang dang yang du bsam byas pas// nang gi nad med kun du bzang // ri rgyal dang mnyam dug yod kyang // skad cig gcig la sel zhing 'dren// skabs las byung ba'i dug sel ni// 'dab brgyad pad+ma na sa ru// zla dkar gsal zhing dri ma med// ye shes lnga ldan bdud rtsi ni// a yig de dbus bsam par bya// dug lnga gag lhog rkyen gyi nad// spre'u khyim bya'i gzugs can rnams// de dag phyung zhing nam mkhar thim// bdag gi sku gsung thugs rdo rje// 'dod pa'i khams dang gzugs khams dang // gzugs med khams dang dngos med pas// de phyir rang bzhin nam mkha' ste// des ni stong pa rten med pa// rnal 'byor mi rtog sems gtad do// phyi nang nad sel gyi gdams pa slob dpon ti los mdzad pa rdzogs so// 