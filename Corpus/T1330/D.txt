dkyil 'khor gyi thig gi cho ga bzhugs/ @##// dkyil 'khor gang yang thig gdab pa// sa gzhi cha mnyam 'thas byas la// tshangs chen la sogs thig chen brgyad// shin tu 'grus med mnyam por gdab// phyogs re dkyil 'khor phyed cha la// re'u mig nyi shu bzhi bzhir bya// gcig pa sor gnyis tshad du bya// gnyis pa sgo khyud sor gnyis tshad// gsum pa sor bzhi'i tshad du bya// bzhi pa sgo logs sor bzhi'i tshad// lnga pa sor gnyis nam mkha' ste// drug pa sor gnyis ka ba'o// bdun pa dang ni brgyad pa gnyis// de ni lha yi snam bu ste// sor brgyad pa yi tshad du bya// dgu pa sor gnyis sgo ngos te// bcu pa sor bzhi gar mkhan no// bcu gcig pa yi sor gnyis ni// sgo 'gram pha gu gnyis su 'gyur// bcu gnyis sor bzhi dra phyed ste// bcu gsum pa yi sor gnyis ni// mda' yab dang ni pha gu la// bcu bzhi pa yi sor bzhi ni// de ni nam mkha' stong pa'o// bco lnga bcu drug bcu bdun pa// bco brgyad pa dang bcu dgu pa// de bzhin nyi shu pa rnams ni// sor ni gnyis gnyis tshad du bya// bzhi cha yi ni cha ru 'dod// gcig ni karma shi ri ste// gcig ni pad+ma'i cha yin no// nyi shu gcig pa sor brgyad tshad// 'khor lo dang ni gdugs su bya// nyi shu gnyis pa gsum pa dang // de bzhin du ni bzhi pa rnams// sor ni bzhi bzhi'i tshad du 'dod// gcig ni sna tshogs pad+mar 'dod// rdo rje ra ba me 'od do// slob dpon d+harma kIrtis mdzad pa'i thig gi cho ga rdzogs so// 