@##/ rgya gar skad du/ Ar+ya mA rI tsI nA ma d+hA ra NI/ bod skad du/ 'phags ma 'od zer can zhes bya ba'i gzungs/ sangs rgyas dang byang chub sems dpa' thams cad la phyag 'tshal lo// 'di skad bdag gis thos pa dus gcig na/ bcom ldan 'das mnyan du yod pa na rgyal bu rgyal byed kyi tshal mgon med zas sbyin gyi kun dga' ra ba na/ dge slong gi dge 'dun chen po brgya phrag phyed dang bcu gsum dang / byang chub sems dpa' sems dpa' chen po mang po dag dang thabs cig tu bzhugs te/ de nas bcom ldan 'das kyis dge slong rnams la bka' stsal pa/ dge slong dag lha mo 'od zer can zhes bya ba zhig yod de/ de nyi ma dang / zla ba'i mdun dang mdun nas 'gro ste/ de ltar med/ gzung du med/ bcing du med/ dgag tu med/ brgal du med/ rmongs par byar med/ chad pas gcad du med/ mgo breg tu med/ gzhur med/ tshig par byar med/ dgra'i dbang du mi 'gro'o// dge slong dag gang gis kyang lha mo 'od zer can de'i ming shes pa de yang bltar med/ gzung du med/ bcing du med/ dgag tu med/ brgal du med/ rmongs par byar med/ chad pas gcad du med/ mgo breg tu med/ gzhur med/ tshig par byar med/ de dgra'i dbang du 'gro bar mi 'gyur ro// de ltar bdag gis kyang lha mo 'od zer can gyi ming shes kyis bdag kyang bltar med par gyur cig // gzung du med par gyur cig // bcing du med par gyur cig // dgag tu med par gyur cig // brgal du med par gyur cig // rmongs par byar med par gyur cig // chad pas gcad du med par gyur cig // mgo breg tu med par gyur cig // gzhur med par gyur cig // tshig par byar med par gyur cig // dgra'i dbang du mi 'gro bar gyur cig // de la gsang sngags kyi tshig ni 'di rnams yin no// tad+ya thA/ oM pa tA kra ma si/ pa rA kra ma si/ u da ya ma si/ nai ra ma si/ ar+k+ka ma si/ mar+k+ka ma si/ ur ma ma si/ ba na ma si/ gul ma ma si/ tsI ba ra ma si/ ma hA tsI ba ra ma si/ an tar d+h+waM na ma si swA hA/ oM lha mo 'od zer can bdag lam du skyobs shig // bdag lam log pa las skyobs shig // bdag skye bo'i 'jigs pa las skyobs shig // bdag rgyal po'i 'jigs pa las skyobs shig // bdag glang po che'i 'jigs pa las skyobs shig // bdag chom rkun gyi 'jigs pa las skyobs shig // bdag klu'i 'jigs pa las skyobs shig // bdag seng ge'i 'jigs pa las skyobs shig // bdag stag gi 'jigs pa las skyobs shig // bdag me'i 'jigs pa las skyobs shig // bdag chu'i 'jigs pa las skyobs shig // bdag sbrul gyi 'jigs pa las skyobs shig // bdag dug gi 'jigs pa las skyobs shig // bdag phyir rgol ba dang / dgra thams cad las skyobs shig // 'khrugs pa dang / ma 'khrugs pa dang / nyams pa dang ma nyams pa thams cad du bdag seng ge las srungs shig // bdag stag las srungs shig // bdag klu las srungs shig // bdag sbrul las srungs shig swA hA/ bdag 'jigs pa thams cad dang / gnod pa dang / nad 'go ba dang / 'khrugs pa thams cad las srungs shig srungs shig // na mo rat+na tra yA ya/ tad+ya thA/ oM A lo/ tA lo kA lo/ sats+tsha lo sa ma pa mUr d+hi Ti rak+Sha rak+Sha mAM/ bdag dang sems can thams cad la 'tshe ba dang / 'jigs pa dang / nad thams cad las srungs shig swA hA/ dkon mchog gsum la phyag 'tshal lo// lha mo 'od zer can gyi snying po brjod par bya ste/ tad+ya thA/ oM bat+t+wa li/ ba dA li/ ba rA li/ bA rA ha mu khi/ sarba duSh+TA/ pra duSh+TA nAM/ tsak+Shur mu khaM ban d+ha ban d+ha/ ban d+ha/ mu khaM/ dzaM b+ha ya/ staM b+ha ya/ mo ha ya swA hA/ oM mA rI ts+yai swA hA/ oM ba rA li/ ba dA li/ bat+t+wa li/ bA rA ha mu khi/ sarba duSh+TA nAM/ pra duSh+TA nAM/ tsak+Shur mu khaM ban d+ha ban d+ha swA hA/ bcom ldan 'das kyis de skad ces bka' stsal nas/ dge slong de dag dang / byang chub sems dpa' de dag dang / thams cad dang ldan pa'i 'khor de dag dang / lha dang mi dang lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do// 'phags ma 'od zer can zhes bya ba'i gzungs rdzogs so// // paN+Di ta a mo g+ha badzra dang / lo tsA ba dge slong ba ri rin chen grags pas bsgyur ba'o// 