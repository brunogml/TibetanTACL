@##// rgyud gzhan las gsungs pa'i ltung ba'i mtshan nyid gzhan bshad pa yang brjod par bya ste/ rang lha blang dor lhung ba mig // de nyid dus 'das ri bod can// lha gzhan dga' ba yon tan no// rig byed dngos la zhen pa yin// ma rdzogs byed mda' yin no// 'jig rten chos phyir dbang po'o// khyad du gsod pa yang ni ri// gong med tshul ston bkra shis so// phrin las ma rdzogs gza' zhes grags// don med gnas pa phyogs yin no// brtse ba gtong ba drag po ste// dman pa'i spyod pa nyi ma'o// zang zing rtog pa yan lag go// yongs su ma 'dzin sa zhes grags// rang spyod 'dor ba chos zhes grags// ltung ba bco lnga pa rdzogs so// 