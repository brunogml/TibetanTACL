@##// rgya gar skad du/ sha ta ak+Sha ra b+h+T+TAT+TA ra ka s+ya sa twaM trai ya d+hA ba na/ bod skad du/ rje btsun yi ge brgya pa'i sems dpa' gsum gyi bsgom pa'i thabs/ bla ma rje btsun rnams la phyag 'tshal lo// dus gsum rgyal ba rnams kyi lam// dge ba gsum gyi bdag nyid can// sku gsung thugs la phyag 'tshal te// blo dman dang ldan sgrub brtson zhing // bla ma'i gdams ngag dang bral la// phan phyir sgrub thabs gsum bsres brtsam// oM shrI badzra he ru ka sa ma ya/ ma nu pA la ya/ he ru ka twe no pa tiSh+Tha dr-i D+ho me b+ha ba/ su toSh+yo me b+ha ba/ a nu rak+to me b+ha ba/ su po Sh+yo me b+ha ba/ sarba sid+d+him+me pra yats+tsha/ sarba karma su tsa me/ tsit+taM shre yaHku ru hUM ha ha ha ha hoHb+ha ga wAn/ badzra mA me muny+tsa/ he ru ka badzrI b+ha ba ma hA sa ma ya satwa AHhUM phaT/ de la bsgom pa'i man ngag ni// rang snying dbus gur phra ba yi// hUM gi dkyil du mthe bo tshad// TaM yig dkar 'od lta bu ni// de yi spyi bor gnas par bsam// hUM las byung ba'i 'od zer ni// ting 'dzin sems dpa'i snying ga yi// kha sbyor nam mkha'i dbus su ni// 'od kyi dkyil 'khor bsgom par bya// oM dang hUM gi sbyor ba las// pad+ma rdo rje rnam par bsgom// oM ni du ba'i mdog lta bu// dam tshig sems dpa' shes par bya// de gnyis nye bar sbyor ba las// a ni ye shes sems dpa' bsgom// rang bzhin 'od gsal stong pa nyid// thig le'i ngo bo yi ge med// gnyis dang gnyis min zhi ba nyid// nam mkha' lta bur dri ma med// 'di lta bu ni mgrin par bsgom// gnyis kyang 'od zer gcig la spro// du ba me khyer mar me'i nang // mkha' snang dang ni smig rgyu'o// kha dog lnga pa'i 'od zer ni// dbang po'i gzhu 'dra'i ngo bo nyid// rnam snang rdo rje nyi ma dang // pad+ma gar dbang rdo rje rgyal// rdor sems drug pa he ru ka / mgrin par bsdus te rnam par gnas// de ltar bla med rgyud rnams la// bsnyen pa'i sems dpa' gsum gyis ni// sgrub pa'i gdams ngag zhal gyi lung // rim pa ji bzhin bshad byas nas// da ni rnal 'byor rgyud bzhin du// sgrub pa'i zhal gdams bshad par bya// rnal 'byor rgyud du dbang thob pa'i// shes rab ldan pa'i rnal 'byor pas// bde bar stan la 'dug byas la// oM AHhUM gi sems dpa' ni// gsum gyi don la 'di ltar brtsam// thog mar rdo rje skyil krung bcas// ting 'dzin rgyal bcas sna rtser lta// oM AHhUM ni brjod byas pas// gnas gsum du ni rnam par bsam// de nas so so'i kha dog gi / 'od zer lcags kyu lta bu ni// spros pas sangs rgyas sras bcas rnams// mdun gyi nam mkhar spyan drang zhing // de la lnga'am bdun pas mchod// gsum la skyabs 'gro la sogs bya// de nas sprin bral nam mkha' la// gnas pa'i skar ma lta bu ni// yig brgya'i sngags ni 'di yin te// oM shrI badzra la sogs pa// de nas 'di lta'i sngags brjod bya// oM dang swa b+hA ba shud+d+haH// sarba d+harmA swa b+hA ba// shud+d+hou0f85haM zhes brjod byas pas// skar ma ltar gsal dag par bsam// oM dang tsit+ta pra ti be// d+hAM dang ka ro mi brjod pas// de la nam mkhar hUM las ni// sna tshogs pad+ma bsam par bya// de nas yi ge oM gyis ni// nam mkhar zla ba'i dkyil 'khor bsam// de yi steng du A brjod pas// rang nyid skar ma ltar gsal ba// zla ba'i steng du rnam par bsam// der rjes oM dang bo d+hi tsita// ta dang u t+pA da yA mi// brjod de rang nyid yi ge A// byang chub sems ni bskyed par bya// de yi rang bzhin gsal ba yi// byang chub kyi ni sems yin pas// 'gro ba rnams la khyab byed cing // gsal bar byed pa'i bdag nyid bsam// de rjes gsum pa yi ge ni// haM zhes brjod pas spyi bo yi// tshangs pa'i bu gar hUM bsams la// de las byung ba'i rdo rje ni// rtse lnga pa ni rnam bsams te// brtan byed sngags 'di brjod par bya/ oM dang tiSh+Tha badzra hUM// de zhu ba las rdo rje sems// bdag nyid 'di yi rigs can ni// yin par yang ni rab bsams te// zhal gcig phyag gnyis sku mdog dkar// phyag gnyis rdo rje dril bu 'dzin// de la shrI ni dpal gyi don// de ni rdo rje sems dpar brjod// de ltar oM gyi yi ge yis// dam tshig sems dpar rnam par bstan// yang na 'di ltar shes par bya// oM ni zla ba de ster du// hUM las rdo rje rtse lnga pa// de yi dbus kyi rtse mo la// dbyangs yig dang po las byung ba'i// rdo rje sems dpa' sku mdog dkar// zhal phyag la sogs snga ma bzhin// de ni oM ste dam tshig sems// thog mar dge ba bkra shis pa'o// da ni ting 'dzin sems dpa' ni// bsgom pa rnam par brtsam par bya// oM dang ya ta te ta thA// ga ta ta thA haM zhes pa// brjod pas mdun du hUM sngon bsam// de byung 'khor lo bcu drug rtsibs// de yi dbus byung rdo rje ni// rgya gram de dbus paM las kyang // sna tshogs pad+ma 'dab brgyad pa// de yi ge sar steng du ni// hUM byung rdo rje sems dpar bsam// de nas shar gyi 'dab ma la// tshangs yig dang po bris pa yi// mA me muny+tsa'i sngags brjod pas// rang gi sa bon las byung ba'i// mi bskyod mgon po bsam par bya// rang gi sa bon las byung ba'i// rin chen 'byung ldan g.yas 'dab la// oM dang badzra satwa twe// no pa tiSh+Tha brjod pas so// oM dang dr-iD+ho me b+ha ba// brjod pas rgyab dkyil pad 'dab la// sa bon las byung 'od dpag med// g.yon gyi pad+ma'i 'dab ma la// oM dang su toSh+yo me b+ha ba// brjod pas don grub sa bon las// me yi phyogs kyi 'dab ma la// rnam snang yi ge dang bcas pa'i// a nu rak+to me b+ha ba// brjod pas rang gi sa bon las// rdo rje sems ma skud mdog dkar// zhal gcig spyan gnyis g.yon du gzigs// phyag gnyis dkur brten gtso dang mtshungs// g.yas pa'i phyag na rdo rje 'bar// bden brel oM dang su poSh+yo// me b+ha ba brjod rigs can ma// sa bon las byung sku mdog ser// phyag g.yon sngar bzhin g.yas pa yis// rin chen 'dzin cing g.yon du gzigs// rlung oM sarba sid+d+him+me// pra yats+tsha brjod chos ma dmar// g.yas bdag g.yon pa snga ma bzhin// g.yon du gzigs te dbang ldan du// rig byed tshig gi dang po dang / sarba karma su ca ma// tsit+taM shre yaHku ru brjod// sa bon las byung las ma ni// ljang ser sna tshogs rdo rje g.yas// phyag g.yon mthun la g.yon du gzigs// yum bzhi'i dbu rgyan rigs kyi bdag // de rjes 'khor lo'i rtsibs la ni// dbang ldan las brtsams g.yon skor du// rdo rje sems dpa' la sogs pa// sems dpa' bcu drug rim bzhin bskyed// hUM ha ha ha ha ho// b+ha ga bA na badzra satwa ni// kun la khyab par byed pa'i tshig // ma ni 'dren pa'i don yin te// me ni bdag tu rnam par bshad// muny+tsa 'dzin par brjod cig pa'o// de phyir bdag ni gzung la drangs// khyad par byung ba rdo rje sems// sku mdog ljang gu g.yon du gzigs// g.yas pa rdo rje rtse lnga pa// g.yon pa dril bu dkur brten te// pad+ma'i gdan la brten pa'o// dzrA las rdo rje rgyal po ser// phyag g.yas rdo rje g.yon lcags kyu// kha cig g.yas pa lcags kyu ste// phyag g.yon dkur ni brten pa 'chad// sa byung chags pa sku mdog dmar// g.yas mda' g.yon ni gzhu 'dzin pa'o// s+t+waM las legs pa ma rgad mdog // skyabs sbyin g.yas la g.yon dkur brten// b+ha 'byung rdo rje rin chen ser// dbang bskur phreng ba gnyis kyis 'dzin// ga las rdo rje nyi ma dmar// snying gar phyag gnyis nyi ma 'dzin// bA na las rgyal mtshan nam mkha'i mdog// yid bzhin nor bu'i rgyal mtshan ni// phyag gnyis kyis ni 'dzin pa'o// ma byung bzhad pa sun+d+ha ri// mdog can rgyal mtshan so yi ni// phreng bas mtshan pa 'dzin pa'o// hA las chos ni dkar dmar mdog // g.yon gyi pad sdong g.yas kyis 'byed// sa byung rnon po gur gum mdog// phyag g.yon po ti g.yas ral gri// ma las byung ba'i rdo rje rgyu// sku mdog ser la chos 'chad rgya// ya las rdo rje 'od mdog dmar// g.yon du g.yas bas lce 'dzin pa// sa las rdo rje las ljang ser// phyag gnyis rdo rje rtse gsum pa// gar stabs kyis ni spyi bor 'dzin// twa las bsrung ba sku mdog ser// gnyis kyis rdo rje go cha 'dzin// twa byung rdo rje gnod sbyin nag // phyag gnyis kyis ni zhal phyogs su// mche 'dzin bdud rnams 'jigs byed rgyal// a las rdo rje khu tshur dkar// rdo rje 'ching byed gnyis kyis 'dzin// de ni hUM gi rang bzhin can// ting 'dzin sems dpar shes par bya// a ni ye shes sems dpa' ste// de yi sbyor ba bshad par bya// phyag rgya snga ma la gnas nas// rdo rje lcags kyu'i phyag rgya las// 'od zer spro ba'i sbyor ba yis// oM shrI badzra satwa dang // sa ma ya haM zhes brjod pas// dam tshig sems dpar bdag nyid bsam// sa ma ya s+t+waM zhes brjod pas// rang mdun nam mkhar zla dkyil la// gnas pa'i ye shes sems dpa' dgug // yang ni sa ma ya s+t+waM zhes// ting nge 'dzin dang ye shes phreng // de yang mdun gyi nam mkha' la// zla steng a ni dkar po yi// ngo bor zhugs pa'i ye shes sems// bkug ste gtso bo'i thugs kar bstim// yang na phyag rgya snga ma yis// 'di lta'i rdo rje sems dpa' dgug // a ni zla ba'i dkyil 'khor ste// hUM ni rdo rje rtse lnga pa// de yi dbus kyi rtse mo la// oM ni ye shes sems dpa' ste// de nyid rdo rje sems dpar bshad// rtse mo bzhi la rigs bzhi ste// mtshams bzhir lha mo rnam pa bzhi// 'od kyi tshul du rnam par gnas// de nas zla ba rdo rje la// rdo rje hUM ni oM la ste// de la rtse bzhi'i 'od dbus la// mtshams kyang dbus la thim pa dang // de ni ting 'dzin sems dpa' la// thim par gyur par rnam bsam bya// de ni dam tshig sems dpa' la// de yang gnyis med don du bshad// de rjes yi ge hUM gyur pas// rdo rje lce ni rdo rje yis// 'od der spro bar rnam bsam bya / de yis phyi nang dag byas nas// bdag nyid la ni dbang bskur te// de rjes bzlas pa ci nus bya// bzas pa'i rig pa 'di lta ste// oM shrI badzra satwa sa ma ya/ ma nu pA la ya/ badzra sa twa twe no pa tiSh+Tha/ dr-i D+ho me b+ha ba/ su to Sh+yo me b+ha ba/ a nu rak+to me b+ha ba/ su po Sh+yo me b+ha ba/ sarba sid+d+hi m+me pra yats+tsha/ sarba karma su tsa me/ tsit+taM shre yaHku ru hUM/ ha ha ha ha hoHb+ha ga bA na/ badzra satwa mA me muny+tsa/ badzrA b+ha ba/ ma hA sa ma ya sa twa aH/ des ni dam tshig bsrung bar gsungs// yi ge brgya pa btus pa yi// sgo nas sems dpa' gsum gyi don// sgrub thabs dge ba gsum ldan pa// rnal 'byor rgyud dang mthun par bstan// da ni bya ba'i rgyud gsungs pa'i// sems dpa' gsum gyi sbyor ba brtsam// thog mar rnal 'byor dbang phyug gis// phung po lnga yi nga rgyal bya// de rjes sngags ni 'di ltar brjod// oM ma Ni d+ha ri badzrI Ni/ ma hA pra ti sa re/ rak+Sha rak+Sha hUM hUM phaT phaT swA hA// lus kyi dkyil 'khor bsgom byas la// de rjes byams sogs dran byas nas// mdun du lam skyes gru bzhi ste// de dbus sna tshogs pad+ma bsam// de steng oM las byung ba yi// zla ba'i dkyil 'khor rnam par bsam// ut+pal phyag rgyas bkug pa yi// ut+pal rigs brgya bsam par bya// phyag rgya de ni dam tshig gi / sems dpar yang ni rnam par bshad// de rjes ye shes sems dpa' ni// sngags 'di yis ni dgug par bya// oM e h+ye hi b+ha ga ba ti/ pra sA d+ha na tsa d+ha yaM ku ru a/ pU dzaM gr-ih+Na/ a tra san+ni hi to b+ha ba/ 'di brjod ad+ku'i phyag rgya yis// ye shes sems dpa' spyan drang bya// da ni ting 'dzin sems dpa' yi// sbyor ba 'di ltar shes par bya// oM b+ha ga ba ti sa ma ye shwa ri sarba bud+d+ha ma te/ tA re a d+hi Sh+Tha nA ny+tsa me ku ru swA hA/ tAM yig hUM gis brgyan pa las// byung ba'i sgrol ma ljang gu ni// zhal gsum phyag drug spyan gsum ste// mi bskyod pa yi dbu rgyan can// rgyan rnams kyis ni legs par spras// g.yas zhal dkar la g.yon zhal gnag // g.yas gsum phyag mtshan rim par ni// mi 'jig sbyin dang mda' dang ni// rdo rje rtse lnga rnam par 'dzin// g.yon gsum rim bzhin sdigs mdzub dang // gzhu dang ut+pal shes par bya// sna tshogs pad+ma'i steng du ni// pad+ma'i stegs rgya'i bzhugs stabs kyis// mkha' lding lnga la brten pa'o// dbus kyi mkha' lding dkar po ste// lag pa gnyis kyis bum pa 'dzin// g.yas su nag dang ser po ste// g.yon pa ljang dang dmar po yang // rim pa bzhin du shes par bya// de ni ting 'dzin sems dpar bshad// rang lus la ni rnam dag don// yi ge gsum gyi byin gyis brlabs// oM dkar spyi bo'i gtsug tu ste// mgrin bar AHyig dmar po bsam// hUM nag snying ga'i pad+ma ru// de ltar rang lus rnam bsam bya// sa bon rnams la legs bskor ba'i// yi ge brgya pa bzlas par bya// oM b+ha ga wa ti tA re/ sa ma ya ma nu pA la ya/ tA ra ka twe no pa tiSh+Tha/ dr-i D+ho me b+ha ba/ su to Sh+yo me b+ha ba/ a nu rak+to me b+ha ba/ su bo Sh+yo me b+ha ba/ sarba sid+d+hi m+me pra ya ts+tsha/ sarba karma su tsa me/ tsit+taM shre yaHku ru hUM/ ha ha ha ha hoHb+ha ga ba tI badzra tA re mA me muny+tsa tA ra/ b+ha ga wa ti ma hA sa ma ya sa t+pa aH/ 'di ltar mi skyo'i bar du bzlas// smon lam rgya chen btab byas la// oM gats+tsha s+t+waM bud+d+ha bi Sha yaM pu na ra ga ma na yats+tsha/ dzaHhUM baM hoHzhes bya ba'i don ni/ oM khyed ni sangs rgyas gnas su gshegs// slar yang 'byon par mdzad du gsol// zhes pa'o// hUM gis gdug cing dzaHyis gshegs// baM gyis bcings shing hoHsa dgyes pa'o// de ltar bya ba'i rgyud la ni// brten pa'i sems dpa' gsum don bshad// da ni rgyu yi theg pa las// grags pa'i sems dpa'i don bshad bya// yang na gcig kyang ldan pas kyang // 'jig rten chos la blo ldog ste// rnam par dben pa'i sa phyogs su// bde bar stan la 'dug nas su// 'di ltar bsgrub pa'i sbyor ba brtsam// dang po maN+Dal la sogs bsham// sems bskyed sngon du song ba yis// dkon mchog gsum la skyabs su 'gro// skyabs kyi dam pa bla med pa'i// dkon mchog gsum la skyabs su mchi// zhes brjod lus yid sbyor ldan bya// des ni byang chub sems dpa' yi// dge bsnyen du ni ming 'gyur te// de rjes byang chub sems bskyed de// bdag dang tha mi dad pa yi// byams dang snying rje dga' ba dang // btang snyoms kyang ni bsgom par bya// de yi rjes la bla ma la// dang ba bskyed de dad pa bsgom// de ltar byas bas 'bras bu ni// 'khor ba las ni grol 'gyur te// bar chad rnams kyang mi 'byung ngo // gdams ngag don ni rnam pa gnyis// bsgom dang de bzhin bzlas pa'o// sgom don dang po ma la nas langs byas te// de rjes dkon mchog gsum ni rjes dran bya// de nas bdag nyid thog mar khrus byas te// rang gi lag mthil g.yon par oM las ni// zla ba'i dkyil 'khor de yi steng du hrIH// de las byung ba'o ma'i mdog can gyi// bdud rtsi'i chu bsam oM hrIHswA hA yi// byin gyis brlab bya chu dang rang nyid la// dbang bskur tshul du sngags 'di brjod par bya// oM sarba ta thA ga ta a b+hi She ka ta sa ma ya shri ye hUM/ zhes bya'i sngags brjod spyi bor gtor// sgrub pa'i gnas la sogs la gtor bar bya// de rjes yig gsum gnas ni gsum du dgod// spyi bor tshangs pa'i yi ge dkar po ste// mgrin par ye shes yi ge AH dmar bsam// khro yig sngon po snying ga'i dbus su dgod// de ni sems dpa' rnam pa gsum du bshad// de yi man ngag khro yig pad+ma ste// a ni zla ba rig byed dang bo'i tshig // bcom ldan shAkya thub pa yin zhes bsam// de ni gnas gsum bsrung zhing dag pa'o// de rjes shar gyi phyogs su kha bltas la// gser sogs snod du chu ni gtsang ma bltam// shar gyi phyogs su nam mkhar hUM yig bsam// de gyur las byung pad+ma'i ge ser la// a las zla ba de yi rigs skyes mtshon// de steng rnam snang yig gyur nyid dkyil 'khor// 'od kyi dkyil 'khor lta bur rnam par bsam// zla dbus bcom ldan shAka thub chos 'chad rgya// nyi 'od thub dang gnyis su med par bsam// de yi rjes la gsang sngags 'di brjod de// oM na mo ta thA ga ta s+ya phaT phaT// mr-iSh+TaM aN+Na pa naM/ pra yats+tsha me swA hA/ me tog re blangs sngags re brjod byas pas// sngar bshams chu la nyi shu rtsa gcig dor// yang na rig pa de nyid brjod byas la// snga ma'i me tog re re blangs nas kyang // maN+Dal la sogs sa phyogs gtsang mar ni// bcom ldan shAkya thub la dbul bar bya// de rjes dpal ldan yi ge brgya pa ni// mi skyo'i yid kyis ci nus bzlas par bya// oM b+ha ga ba te mu ne ye sa ma ya ma nu pA la ya/ shAkya mu ne twe no ma tiSh+Tha/ dr-i D+ho me b+ha ba/ su toSh+yo me b+ha ba/ a nu rak+to me b+ha ba/ su po Sh+yo me b+ha ba/ sarba sid+d+hi m+me pra yats+tsha/ sarba karma su tsa me/ tsit+taM shre yaHku ru hUM/ ha ha ha ha hoHb+ha ga bA na shAkya mu ne mA me mu ny+tsa/ bud+d+ha b+ha ga bA na/ ma hA sa ma ya sa twa AH/ de ni thog mar gti mug yi ge la// bar du sgra can tha mar dbyangs yig las// yi ge a ste sems dpa' gsum du grags// de rjes dge ba'i rtsa ba bsngo byas te// dzaHhUM baM hoHsa gshegs su gsol bar bya// rig gnas lnga la mkhas pa rnams kyis kyang // dpyad par rtogs dka' rdo rje 'chang gi dngos// rtsa ba'i grub chen lU yi nas brgyud pa// gdams pa phyi nang gsang ba'i sems dpa' gsum// sgrub thabs slob ma mchog gis gsol btab dor// bla ma'i gdams ba bum rgyun 'thungs lags pa// brtson shugs 'bar ba'i snying rjes sna drangs te// nyam chung gzung phyir rin chen phreng bar bsdebs// ji srid thub pa'i bstan pa gnas bar du// mtha' 'khob phyogs su dar zhing rgyas gyur cig // rje btsun gyi yi ge brgya ba'i sems dpa' gsum gyi bsgom pa'i thabs slob dpon nA ro bas mdzad pa rdzogs so// 