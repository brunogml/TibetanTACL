@##// rgya gar skad du/ tsit+ta rat+na dr-iSh+Ti nA ma/ bod skad du/ sems nyid rin chen gyi lta ba zhes bya ba/ dpal he ru ka la phyag 'tshal lo// bdag nyid bde gshegs khyab 'jug dang ni lha chen tshangs pa rnams// a ti gcer bu nyi ma dang ni grub mtha'i ngo bo dag // bdag ni dpa' bo chen po 'jig rten gsum na gcig pu yin// 'jig rten pa ni rmongs pas mi rtogs gti mug dra bas bcings// bdag ni dpa' bo chen po 'jig rten gsum na gcig pu yin// srid pa bdag ste srid par rol pa bdag gi ngo bo nyid// gar byed mnyam nyid klong du [(]'dran [,]'gran [)]zla med pa'i rnal 'byor gnas// bdag ni dpa' bo chen po 'jig rten gsum na gcig pu yin// 'jig rten pa ni rmongs pas mi shes gti mug dra bas bcings// skyes pa bud med dag tu snang yang bdag gi rnam 'phrul yin// srid pa chags pa 'jig pa de yang bdag gi rnam 'phrul yin// bdag ni dpa' bo chen po 'jig rten gsum na gcig pu yin// 'jig rten rnams ni rmongs pas mi shes gti mug dra bas bcings// bla ma slob ma bdag nyid bshad par byed pa bdag nyid de// dpe don bdag nyid sdug bsngal skyob par byed pa bdag nyid yin// bdag ni dpa' bo chen po 'jig rten gsum na gcig pu yin// 'jig rten rnams ni rmongs pas mi shes gti mug dra bas bcings// kha dog du mar snang ba de yang bdag gi ngo bo yin// ka na smra bar byed pa gcig kyang du ma'i ngo bo yin// bdag ni dpa' bo chen po 'jig rten gsum na gcig pu yin// 'jig rten rnams ni rmongs pas mi shes gti mug dra bas bcings// bdag ni dpa' bo chen po 'jig rten gsum na gcig pu yin// sems nyid rin chen gyi lta ba zhes bya ba slob dpon ka na pa nas brgyud pa slob dpon d+he ta nas mdzad pa rdzogs so// 