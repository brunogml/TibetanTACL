@##// rgya gar skad du/ suk+Sh+ma yo gaM nA ma/ bod skad du/ phra ba'i rnal 'byor zhes bya ba/ dpal gshin rje'i gshed la phyag 'tshal lo// khyim du khyim bdag rnal 'byor pa// gsang 'khyud gnyis med bsgom par bya// 'jigs pa can gyi rnam rtog 'di// khyod kyis 'di kun sba bar gyis// tshad kyang gzung du med pa la// de yi rigs kyang rtogs pa med// sa mu dra yi dge sbyong ni// sa gsum grags pas khyab par 'gyur// bdag nyid myos pa'i cha lugs kyis// dug lnga khrus shing dag par 'gyur// 'jigs pa can gyi rnam rtog 'di// nang du mnan nas bsad par gyis// rigs kyi nga rgyal spang byas nas// dge slong bdag gis smras pa yin// dbang po sna tshogs mthong 'gyur kyang // dus kyi pho nyas dran pa yis// ci phyir bdag nyid 'gro 'ong byed// mtha' gnyis bral na don rnams grub// 'jigs pa can gyi rnam rtog 'di// sems 'di mnan nas spang bar gyis// rnal 'byor rnam rtog gcod pa yis// sa mu dra dag dngos med 'gyur// phra ba'i rnal 'byor bsgom pa yis// bdag nyid gnyis med grub pa thob// phra ba'i rnal 'byor gyi nyams len zhes bya ba slob dpon sa mu dras mdzad pa rdzogs so// 