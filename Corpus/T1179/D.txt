@##// rgya gar skad du/ badzra tsa tur gI ti ka nA ma/ bod skad du/ rdo rje bzhi'i glu zhes bya ba/ dpal sangs rgyas la phyag 'tshal lo// mi mthun sems ni khyod ma bsgom// de nyid de bzhin nyid ma 'dzin// 'bras bu re ba sgom ma byed// mi dmigs phyag rgya chen po bsgom// gal te mnol la gnas med na// de ni dpal gyi theg chen min// 'bras bu re ba sgom ma byed// mi dmigs phyag rgya chen po bsgom// phung po khams te phyag rgya che// dam tshig 'khor lo de rang bzhin// 'bras bu re ba sgom ma byed// mi dmigs phyag rgya chen po bsgom// gnyis med yon tan rgyal 'di yin// gnyis med yon tan rnal 'byor gsung // 'bras bu re ba sgom ma byed// mi dmigs phyag rgya chen po bsgom// shA ri'i yul du sku 'khrungs pa// a ba d+hU tI gnyis med rdo rjes mdzad pa a ma ra sing gi glu rdzogs so// 