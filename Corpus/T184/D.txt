@##// rgya gar skad du/ shrI tsa kra sam+ba ra ba liM b+hi d+hiH/ bod skad du/ dpal 'khor lo sdom pa'i gtor ma'i cho ga / dngos kun gcig tu sdom pa yi// dpa' bo sdom pa la btud de// gtor ma'i de nyid mdor bsdus nas// man ngag ji bzhin bri bar bya// dang por slob dpon rnal 'byor chen pos gnas pa las langs te/ dpal 'khor lo sdom pa'i rnal 'byor dang ldan pa'i sngags pas bza' ba la sogs pa mdun du byas nas sbyang bar bya'o// de la mdun du yi ge yaM las rlung gi dkyil 'khor de'i steng du yi ge raM las me'i dkyil 'khor/ de'i steng du yi ge gsum las skyes pa'i mgo bo gsum gyis byas pa'i sgyed po'i steng du yi ge a dkar po las skyes pa'i pad+ma nang dmar ba phyi dkar po/ de'i nang du zan la sogs pa la oM trAM AM khaM hUM/ lAM mAM pAM tAM baM gyi yi ge las bskyed cing des byin gyis brlabs pa'i bdud rtsi lnga dang / sgron ma lnga'i rang bzhin du bskyed la/ sa bon gyi yi ge la sogs pa rlung gis bskyod pa'i me yis gdungs te zhu ba na/ nyi ma 'char kha'i mdog can du bltas te/ der dngul chu'i kha dog can gyi yi ge hUM las byung ba'i kha T+wAM ga dkar po bdud rtsi'i rang bzhin can spyi bo tshugs su 'dug pa zhu nas khu ba'i rdzas de dngul chu'i mdog can bsil bar gyur par bltas nas/ de nas de'i steng du A li kA li yongs su gyur pa'i yi ge oM AH hUM rnams rim pas steng nas steng du gnas pa las 'khor lo gsum gyi lha tshogs rnams spros te 'gro ba'i don byas nas snyoms par 'jug pa sngon du 'gro ba can gyis zhu bar gyur nas yi ge gsum po la ji lta ba bzhin gzhug go// de yang yi ge oM la sogs pa yang rim gyis zhu bar blta ste/ ji srid 'dod par yi ge gsum gyis byin gyis brlab bo// de nas 'bar ba'i phyag rgya dang phaiM gyi sngags dag gis bkug pa rnam pa thams cad yongs su rdzogs pa'i dkyil 'khor mdun du bzhag la/ yon chab dang zhal bsil la sogs pa sngon du 'gro bas yang dag par mchod nas A li dang kA li yongs su gyur pa las zla ba dang nyi ma'i rang bzhin gyi lag pa gnyis kyi nang du chud pa'i yi ge hUM bltas te/ oM a n+yo n+ya a nu ga ta sar+b+ba d+harmA/ spar spar a nu ga ta sar+b+ba d+harmAH a t+yan ta a nu pra biShaT sar+b+ba d+harma hUM zhes brjod pa sngon du 'gro bas zla ba dang nyi ma la gnas pa'i yi ge hUM yongs su gyur pa las rdo rje thal mor byas pa'i lag mthil du bdud rtsi'i snod gzhag pa'am yang na bsgoms la/ de'i 'og tu bdag gir bya ba'i don 'di gdon te/ lha mo tshad ma dam tshig tshad ma dang // des gsungs tshig kyang tshad ma mchog yin pa'i// bden pa 'dis ni lha mo 'di dag rnams// bdag la rjes su 'dzin pa'i rgyur gyur cig // de nas mchod par bya ba dang / mchod pa po dang / mchod pa rnams tha mi dad par bltas pas bdud rtsi'i snod de shar nas phyogs su g.yon skor gyis dang / mtshams su me'i mtshams nas brtsams te g.yas su bskor zhing // 'khor lo gsum gyi lha hUM las byung ba'i rdo rje dkar po'i lce nas tsam bsams nas/ oM ka ra ka ra/ ku ru ku ru/ ban d+ha ban d+ha/ tA sa ya trAs ya/ k+Sho b+ha ya k+Sho b+ha ya/ hrauM hrauM/ hraH hraH pheM pheM/ phaT phaT/ da ha da ha/ pa tsa pa tsa/ b+ha k+Sha b+ha k+Sha/ ba sa ru d+hi ra an+t+ra mA la/ a ba laM bi ne/ gr-i h+Na gr-i h+Na sap+ta pA tA la ga ta b+hu dzaM ga / sar paM bA ta rdza ya ta rdza ya/ A ka D+D+h+ya/ A kaD+D+h+ya/ hrIM hrIM dz+NauM dz+NauM/ k+Sh+mAM k+Sh+mAM/ hAM hAM hIM hIM/ hUM hUM/ ki li ki li/ si li si li/ hi li hi li/ d+hi li d+hi li/ hUM hUM phaT phaT swA hA/ zhes bya ba 'di lan cig brjod pas dbul lo// bcom ldan 'das shes rab dang bcas pa/ mkha' 'gro ma la sogs dang khwa gdong ma la sogs pa rnams la yang ci rigs pas bskor zhing // oM badzra a ral+li hoH dzaH hUM baM hoH badzra DA ki n+ya/ sa ma ya s+t+waM dr-i sh+ya hoH zhes bya ba 'di lan gcig gam gnyis sam gsum mam bzhi'am lnga brjod pas dbul lo// de nas zhabs bsil dang / phyag phyis dang / taM po la sogs pa phul te// pi wang ma la sogs pas/ b+ha wa sha ma sa ma saM ga / b+ha gan saM ka lpa b+ha gAH kha mi ba sa ka la b+ha baM/ b+hA ba to bi k+Sha mA NAH gu rata ra ku ru NA m+b+haHs+phid tsa tita m+bu nA thA/ ku ru ku ru ta de byo ma yaya ti bA nu kaM pA/ mchod nas bstod pa bya ste/ mngon par 'dod pa'i dngos grub blang ba ni/ srid zhi mnyam par mkhyen zhing kun srid ba zhi ba mnyam pa sogs kyi skad dod/ rtog rlabs bcom pa// de nyid du na dngos kun mkha' ltar gzigs gyur cing // thugs kyi pad+ma rab lci thugs rje'i chus rgyas pa// lha mo rnams kyis bdag la shin tu brtser mdzod cig // de nas dur khrod brgyad na gnas pa'i phyogs skyong rnams la snga ma ltar bskor zhing // oM kha kha khA hi khI hi/ sar+b+ba yak+Sha rA k+Sha sa b+hU ta/ pre ta pi shA tsa un+ma da/ a pasma ra/ badzra DA ka DA ki n+ya da ya/ i maM pa liM gr-ih+nan+tu/ sa ma ya rak+Sha n+tu/ ma ma sarba sid+d+hi m+me pra ya ts+tsha na tu/ ya thai baM ya the Sh+TaM b+hu ny+dza tha/ pi ba tha dzi g+h+ra tha mA ti kra ma tha/ ma ma sar+b+ba kA rta ya/ sarta su khaM bi brid d+ha yes ha yi kA b+ha ban+tu hUM hUM phaT phaT swA hA/ zhes lan gnyis brjod pas bstabs par bya'o// bdud rtsi de zos pas phyogs skyong la sogs pa rnams chos kyi dbyings sngon du 'gro ba can ji lta ba bzhin bde ba chen pos lus rgyas par bsgom mo// de nas spyir taM po la sogs pa phul te/ snying ga'i sa bon las byung pa'i pi wang ma la sogs pa rnams kyis yang dag par mchod nas rkang pa brgyad pa'i sngags kyis bstod de/ mngon par 'dod pa'i dngos grub blangs la/ brda'i lag pas brda byas nas ma tshang ba dang lhag ma bskang ba'i don du/ oM badzra he ru ka sa ma ya ma nu pA la ya/ he ru ka twe no pa tiSh+Tha/ dr-i D+ho me b+ha ba/ su to Sh+yo me b+ha ba/ su po Sh+yo me b+ha ba/ a nu rak+to me b+ha ba/ sar+b+ba sid+d+ha m+me pra yats+tsha/ sarba karma su tsa me rtsi tataM shre yaH ku ru hUM/ ha ha ha ha hoH b+ha ga bA na/ badzra he ru ka mA me muny+tsa/ badzra he ru ko b+ha ba/ ma hA sa ma ya sa twa AH hUM phaT/ ces bya ba'i yi ge brgya pa'i sngags/ dril bu dkrol ba sngon du 'gro bas brjod do// de nas oM yo ga shud+d+haH sarba d+harma yo ga shud+d+hou0f85haM/ zhes brjod cing pa da kor gyi phyag rgyas mnyes par byas la/ phyag rgya btul te 'khyud pa'i gdengs ka sngon du 'gro bas srin lag dang mthe bos se gol gtogs pa sngon du 'gro ba can gyis/ oM badzra muHzhes bton pas gshegs su gsol te/ 'khor lo de bdag nyid la gzhug go// gtor ma'i cho ga bris pas bdag la ni// bsod nams gang skyes de ni myur nyid du// 'gro ba gsum po rtog pa'i dra ba dag // rnam bsal 'khor lo gsum gyi ngo bor shog // dpal 'khor lo sdom pa'i gtor ma'i cho ga / slob dpon chen po pra dz+nyA rak+Shi tas mdzad pa rdzogs so// // rgya gar gyi mkhan po dpal su ma ti kI rti'i zhal snga nas dang / lo tsA ba dge slong blo ldan shes rab kyis bsgyur ba'o// 