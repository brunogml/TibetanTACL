@##// bsil ba'i tshal chen mo'i sgrub thabs bzhugs// bsil ba'i tshal chen mo ni/ phyag bzhi zhal gcig pa/ kha dog dmar mo/ g.yas pa'i phyag gnyis na phreng ba dang mchog sbyin/ g.yon pa'i phyag gnyis na rdo rje lcags kyu dang / snying gar gnas pa'i po ti'i phyag mtshan no// dzraM gi sa bon can/ snang ba mtha' yas kyi dbu rgyan can/ na bza' dang rgyan dang ldan pa/ nyi ma'i 'od dang gdan can te sngar bzhin no// bsil ba'i tshal gyi sgrub thabs rdzogs so// // oM AHpraM ma hA pra ti sA re hUM/ oM AHmaM ma hA mA yU ri hUM/ oM d+hUM ma hA sa ha sra pra marda ni hUM/ oM AHhUM ma hA man+t+ra a nu sa ri hUM/ oM AHhUM ma hA shI ta ba ni hUM/ slob dpon chen po dze ta ri dgra las rnam par rgyal bas mdzad pa rdzogs so// dang po dbus su lngas mchod/ de nas phyogs bzhir/ yang phyogs mtshams kyi dbus su mchod/ de nas gzungs la/ de nas 'khor lo la/ tha mar yang dbus phyogs bzhir gtang rag gi mchod pa bya/ de rnams la 'byor pa yod na mchod pa lnga chan bcu gsum gyis mchod do// de ltar byas pas ni be te bcu gsum dgos so// nas la sogs pa bzhi pos bskor zhing bsreg pa lan gnyis kyis cho ga ste/ g.yas g.yon gyis lan re'o// 