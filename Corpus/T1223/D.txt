@##// rgya gar skad du/ swa b+h+wa ba a sid+d+hi nA ma u bde sha// bod skad du/ rang bzhin grub ba med pa'i gzhi'i man ngag ces bya ba/ rje btsun sgrol ma la phyag mtshal lo/ e ma ji ltar mkhas pa yis// lha khang 'di ni bzhengs bar bya/ ka ba gcig la sgo dgu ba'i/ shing mkhan gang gis khang bar byas/ ji ltar nam zhig lha khang der// 'jig par 'gyur ba mi shes na/ lha khang nang nas phug ron no/ gnas ni gang du tshol bar byed// ji ltar nam zhig lha khang der/ 'jig par 'gyur ba mi shes na// gang gis g.yogs shing zhal zhal byas// sgo rab bsngams pa de ltar na/ ka ba srin gyis zos pa na/ ji ltar nam zhig lha khang der/ 'jig par 'gyur ba mi shes so// gang gis g.yogs shing zhal byas// lha khang nang nas phug ron ni// gnas ni gang du tshol bar byed/ mar dang sbrang rtsi'i zas byin yang // rigs ngan gyi ni spyod pa 'dra/ de bzhin rdo rje 'gro bar byed/ ji ltar nam zhig lha khang der/ 'jig bar 'gyur pa ma shes so/ lha khang nang de'i phug ron ni// gnas ni gang du tshol bar byed/ sna tshogs mdog can phug ron ni/ lha khang bum pa spangs nas ni/ dba' bo'i sgo nas smra bar byed/ ji ltar nam zhig lha khang der/ 'jigs par 'gyur ba ma shes so/ lha khang nang nas phug ron ni/ gnas ni gang du tshol bar byed/ lha khang bum pa spangs nas ni// dpa' bo'i sgo nas smra bar byed/ sems kyi rnam 'phrul yin no zhes/ 'phags ba klu sgrub smra bar byed// rang bzhin grub ba med pa'i gzhi'i man ngag ces bya ba slob dpon klu sgrub kyis mdzad pa rdzogs so// 