@##// dpal rdo rje rnam par 'joms pa la phyag 'tshal lo// bsgrub bya myos pa'i las rmugs shing dran pa nyams par 'dod na/ shrI khaN+Da'i khu ba la snying po bsdus pa stong phrag lnga bzlas nas/ da du ra'i lo ma brdungs pa btsir ba'i khu ba dang sbyar nas snying po'i gsham la che ge mo myos par gyis shig // ces bza' btung gang yang rung ba la sbyar nas byin na/ myos par 'gyur ba la the tshom bya mi dgos so// grong khyer tsam myos shing rmugs par 'dod na/ bsnyen pa snga ma ltar byas la bil ba'i shing la me sbar la/ grong khyer gyi mtha' ma bskor zhing grong khyer che ge mo'i mi rnams myos par gyur cig swA hA zhes bzlas pas nyin zhag bdun du rmugs shing dran pa nyams pa la the tshom byar med do// yul khams tsam rmugs par 'dod na shing sna bcu bdun gyi du bas mtha' ma bskor zhing yul che ge mo'i mi rnams rmugs par gyur cig swA hA zhes bzlas pas nyin zhag bdun gyi bar du rmugs pa la the tshom med do// sems can thams cad rmugs par byed pa'i las kyi mtha' gzi mdangs chen mo zhes bya ba/ slob dpon ye shes rdo rjes mdzad pa rdzogs so// 