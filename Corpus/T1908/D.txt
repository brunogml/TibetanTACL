@##// bgegs bzlog cing gzir ba ni bdag nyid lha'i rnal 'byor du byas te/ grog mkhar gyi sa dang / dur khrod kyi thal ba dang / chu phar 'gram tshur 'gram gyi sa las bgegs kyi gzugs brnyan byas te/ 'khrul 'khor snga ma ltar bris pa'i mthar che ge mo'i 'byung po mA ra ya nan bya ba bkod de/ de'i snying gar bcug nas de la bdag gi thugs las phyag rgya'i tshogs spros pas bsgrub par bya ba'i rlung gi dkyil 'khor la gnas pa'i rnga mo la bskyon te/ bkug ste gzugs brnyan la bcug ste/ bcings nas la chas dril te gres mas dkris la/ thod pa'am kham phor kha sbyar sar pa ru bcug ste/ tshangs pa dang / dbang po dang / legs ldan drag po la sogs pa la gtor ma byin nas 'byung po 'di dag gi dbang du gyis shig ces bsgo la/ lha khang gi thim pa'am/ lam rgya gram mam/ mchod rten rnying pa'i 'og dong gru gsum du bcug la/ bye ma'am tsher mas bkad nas rdo rje rgya gram gyis mnan te/ bskal par mi thar bar bsam mo// bgegs gzir ba ni gzugs brnyan snga ma ltar ram/ 'jag ma la byas te/ 'khrul 'khor snga ma ltar byas te/ de'i mtha' mar che ge mo mA ra ya btags te bris nas/ gtor ma snga ma ltar byin te/ tshangs pa dang / dbang po legs ldan la sogs pas gnod par byed pa'i 'byung po 'di choms shig ces bskul nas/ phyag rgya'i tshogs kyis rang dbang med par snga ma ltar bkug bcings nas/ thams cad 'joms pa'i sngags dang yungs kar/ phur bu dang ral gri dang bcas pas gzir cing tha mar mnan pa'am bsreg par bya'o// yang na tha mar mna' chu blud la gtang bar bya'o// bgegs bzlog cing gzir ba'i thabs rdzogs so// 