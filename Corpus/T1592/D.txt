@#// 'phags pa spyan ras gzigs mchod sbyin mang po dang ldan pa la phyag 'tshal lo// de nas snying rje chen po can chu gtor gyi mchod sbyin la mngon par dga' bas gang na ri dang thang dang 'bab chu dang ne'u gsing dang / lha khang dang phug la sogs pa ci rigs pa'i gnas su yo byad phun sum tshogs par byas nas bde ba'i yid dang ldan pas 'dug ste/ gsum la skyabs su song nas brtsams te// byang chub mchog tu sems gzung bar// byams sogs tshangs pa'i gnas bcas pas// nges par byas te cho ga brtsam// thams cad stong pa nyid dbyings las// pad+ma zla dbus sa bon mtshan// yongs gyur sbyor bas lha mchog bskyed// phyag rgya sngags kyis yongs su bcing // rdo rje bsdams pa las byung ba// gnyis brkyang gung mo mdzub gnyis mdud// mthe bong rdo rje bsten sbyar la// spyi gtsug steng du gsal gzhag ste/ na maHsa man+ta bud+d+ha nAM badzra uSh+NI Sha hUM hUM/ zhes bya bas gtsug tor gsal bar bya'o// rdo rje thal mo gnyis sbyar las// gung mo gnyis brkyang srin lag mdzub// rtse sbyar phan tshun khyud bskor nas// gtsug tor steng du gsal byas nas// oM AHhrIHbadzra a mr-i te pas+thI ti hUM hUM/ zhes bya bas 'od dpag med kyi cod pan bsgrub par bya'o// klu mchog chos 'chad las skyes pa// gung mo dang ni mthe bong gnyis// gshibs brkyang rtse mo lhan cig pa// dmigs la nye bar btud nas ni// oM AHhrIHbadzra dz+nyA na tsak+Shu pra sa ka sa hUM/ zhes bya bas ye shes kyi spyan dang ldan pas gsal bar bya'o// lag gnyis mnyam pa'i thal sbyar bas// mdzub gnyis gung mo la mdud cing // mtheb gnyis gung mo la btud nas// lus kun kun tu bskor nyul bas// oM AHhrIHbadzra naM badzra tsakra b+ha ba wa ka pa Te hUM/ zhes bya bas rdo rje zhub kyi go bgo bar bya'o// de rjes rnam dag chos nyid rgya chen nam mkha' mdzod dang bdud rtsi thab sbyor dang / shugs chen skar mda' dbang du byed bshad rgyal ba spyan ras gzigs dbang rgya// sngags bcas grangs kyi dri dral bsam yas bdud rtsi'i mtsho chen sprin 'khrigs dang // dpag med lus kyis phun tshogs mchod sprul ma lus ci rigs dgos dgur mchod// oM swa b+hA wa bi shud+d+haHsarba d+harmAHswa b+hA ba bi shud+d+ho u0f85haM/ namaHsarba ta thA ga te b+h+yo/ bi shwa mu khe b+h+yaHsarba tat+khaMut+ga te s+pha ra Na hi ma ga ga na khaM swA hA/ oM a mr-i ta kuN+Da li ha na ha na hUM/ na maHsarba ta thA ga ta a ba lo ki te/ oM saM b+ha ra hUM/ oM dz+nyA na a ba lo ki te sa man+ta s+pha ra Na ra smi b+ha bA sa ma ya ma hA ma Ni du ru hr-i da ya dza la ni hUM/ na maHsa man+ta bud+d+hA nAM gra he shwa ri pra b+hA ba dzo ti ma hA sa ma ya swA hA/ na maHsarba ta thA ga te ma hA kA ru Ni kA ya swa ra shrI a ba lo ki te ma hA a d+hiSh+ThA na dz+wa la nA nA pU dza me g+ha s+pha ra Na hUM/ paM las pad snod rgya chen ni// 'bru gsum las gyur sna tshogs bcud// zab cing rgya che'i sngags phyag rgyas// byin brlabs de steng sman shing bskyed// a dang ka sogs las grub pa// grub pa nyi shu sogs rdzas kyis// legs spras dam tshig gtor ma la// ye shes bstims la ji bzhin mchod// dpal ldan thugs rje che stobs mthus// sri zhu yon tan phan 'dogs dang // snying rje'i gnas gyur ltos chags mgron// tshim byed mchod sbyin 'di rab bsngags// dpal thugs rje chen po'i chab gtor gyi cho ga rdzogs so// 