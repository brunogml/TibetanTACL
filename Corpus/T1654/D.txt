@#// 'phags pa thugs rje chen po ye shes 'bebs pa la phyag 'tshal lo// e ma'o/ mgon po mi rtog bde chen ster mdzad sku// dus gsum rgyal ba'i rdo rje 'dzin bcas brgyud dang bltas// spyi bo nas brtsegs ye shes phreng ba dang // gzhu nyid pad zlas ye shes 'khor lo 'bar bar 'gyur// shin tu gus bcas gtong ba che// bzod ldan the tshom med rtog bral// g.yeng ba spangs shing dbang po dul// slob ma de ni rjes su bzung // sna tshogs pad+ma ge sar ldan// ze'u 'bru rdo rje me phreng gis// legs spras byin gyis brlabs pa'i dbus// skal ldan bzhag la bgegs bskrad bya// oM AHbi g+hAn+ta kr-ita hUM phaT/ bdug pa mchog gis rab bdug cing // me tog dmar po gcal bkram la// mar me 'bar ba du ma yis// kun nas khor yug bskor bar bya// bdag nyid lhag pa'i lha'i nga rgyal du byas la/ rdo rje la ni yaM rlung gi shugs can no// de ni rgyal ba rnams kyi rang bzhin no// gtsug tor du haM thig le'i snying po can no// de ni 'jig rten mgon po'i rang bzhin no// steng na 'dzag pas ni mi 'grib bo// smin mtshams nas gri 'phros pas ni slob ma la 'bab par 'gyur ro// slob ma'i 'og tu ni rlung gi dkyil 'khor ro// de ni sbyor ba 'og mas bskyod par byed do// sprul pa ni yang lha mo nyid do// de ni sbyor ba bar mas sbyor bar byed do// snying gar ni yang bde gshegs snying po nyid do// de ni sbyor ba gong mas 'bebs par byed do// spyi bor ni yang mgon po'o// de ni sbyor ba thog mas 'bebs par byed do// ma phebs na spogs pa'i cho ga ni// rdo rje sna bug gi sbyor bas so// shin tu spogs pa ni rdo rje spyi gtsug gi sbyor bas so// babs par gyur na spu 'greng zhing // gdong bsgyur 'od gsal ba nyid dang // brjod par mi nus yang na gtso// mi rtog bde bas myos par 'gyur// ye shes gzhug pa'i cho ga rdzogs so// 