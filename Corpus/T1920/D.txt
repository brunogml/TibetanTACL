@##// lha mo gdugs dkar mo'i mngon spyod kyi cho ga byed par 'dod pas/ nad dang gdon la sogs pa dang por sa gzhi yang gdub cing gas pa dang / rtsub pa la thab khung zur gsum ngos re la khru re yod pa la zabs su khru phyed pa bya ste/ dbus su 'khor lo la rdo rjes mtshan pa/ kha yang rdo rjes bskor ba/ sa gzhi yang dug dang khrag la sogs pa nag por byugs te/ me tog nag po dang 'bru nag pos gtor ro// de nas drag po'i mchod pa dang gtor ma bshams la/ drag po'i rdzas khrag dang dug dang ling+ga dang / ske tshe dang / rdo phye lcags phye/ zi ra bra'o nag po/ sran ma nag po/ de ltar rdzas bshams nas/ bdag nyid lha'i rnal 'byor byas la thab dang rdzas rnams stong par bsams te/ dzaM las thab khung gru gsum pa bskyed pa'i nang du/ cho ga gsum gyis gdugs dkar mo 'khor dang bcas pa drag po'i lhar bskyed par bya'o// de'i mdun gyi nam mkha' la ye shes sems dpa' 'khor dang bcas pa spyan drangs te bzhugs su gsol nas mchod pa dang bstod pa byas te/ sreg rdzas rnams yum gyi sngags kyi tha mar mA ra ya btags te/ khrag dang dug la sogs pas lan bdun nam nyi shu rtsa gcig gi bar du dbul bar bya'o// de nas mchod pa dang bstod pa byas la bzod par gsol ba la sogs pa rnams bya'o// de nas ye shes sems dpa' gshegs pa dang / dam tshig sems dpa' bsdus nas rang nyid la bsrung bar bya'o// de lta bu de yang gang zhig tshar mchod kyi bar du lan bdun nam nyi shu rtsa gcig gi bar du bya'o// mngon spyod kyi las slob dpon tsan+d+ra go mis mdzad pa rdzogs so// 