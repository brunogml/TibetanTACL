@##// rgya gar skad du/ ka la sha sA d+ha naM mA ma/ bod skad du/ bum pa'i sgrub thabs zhes bya ba/ dpal phyag na rdo rje la phyag 'tshal lo// gdug pa'i dgrar gyur mi shigs 'dzin// khro rgyal spyi bos rab btud nas// bdag dang gzhan la phan bya'i phyir// bum pa'i sgrub pa bri bar bya// maN+Dal sngon po'i steng dag tu// rdzas rnams mngon par 'dus byas la// bdag nyid yi dam lhar bskyed de// bum pa ye shes gzhal yas su// sman lnga 'bru lnga snying po lnga// rin chen lnga dang dri chu lnga// bdud rtsi'i rgya mtshor byin brlabs la// cho ga bzhin du lhar bskyed de// de nas sgrub po'i gnas mal bcas// gzhon nus bkal ba'i skud pa yis// bdag dang lha ru 'brel bar bya// spro ba gsung gi rang bzhin la// bsdu ba sngags kyi yan lag yin// skyo bar gyur na gzungs thag gzung // steng dang 'og gi lam gnyis la// brten pas mtshan ma 'byung bar 'gyur// med na las kyi sbyin sreg bya// de yis 'bras bu 'byin par byed// 'di ni bum pa'i sgrub pa ste// lam brten bzlas pa'i sgor 'jug yin// dbang bskur ba dang khrus la sogs// gang byas dngos grub 'byung bar byed// snod ldan rnams kyis 'di yi don// rtogs nas thun mong mchog thob shog // bum pa'i sgrub thabs zhes bya ba// slob dpon su wA gI shwa ra kIrtis mdzad pa rdzogs so// 