@#// 'phags pa spyan ras gzigs po ta la ke ri'i rtse mo pa la phyag 'tshal lo// de nas/ ri mchog dkyel 'khor rgyal po khyod// ces 'byung ba'i sgrub pa'i thabs bshad par bya'o// thugs rje yi stobs ri mchog rtser// nyi shu rtsa lnga'i bdag nyid ston// 'jig rten gsum mgon la btud de// de yi sgrub thabs mdor bsdus bri// dang por re zhig rnal 'byor gyi dbang phyug tshangs pa'i gnas bzhis yid nye bar brlan par byas la/ bsam gtan gyi khang bu la sogs pa'i gnas mal gang yin pa po ta la ke ri'i rgyal por byin gyis brlabs te/ der gzhal med khang rin chen sna bdun gyi rang bzhin bkod pa phun sum tshogs par bkod pa/ 'phags pa spyan ras gzigs dbang phyug 'khor gyi dkyil 'khor dang bcas pa mngon par blta bar bya'o// hrIH/ 'dam skyes sdong bu 'dab brgyad dbus// bdag nyid 'jig rten dbang phyug bskyed// de ni zla mdog skyil krung phyed// mchog sbyin pad+ma 'dzin pa'o// a i u e/ shar sogs phyogs dang mtshams rim bzhin// 'khor lo rin chen pad+mo las// phyogs kyi kha dog gzhon nu'i tshul// gter chen bum pa bzhis gang ba'o// A I U ai/ de mthar 'khor lo rtsibs brgyad la// phyogs mi phyogs kyi kha dog can// gti mug rdo rje sgrol ma can// bag chags rdo rje rdo rje 'dzin// 'dod chags rdo rje zhags pa thogs// zhe sdang rdo rje ral gri bsnams// o au aM aH/ byang shar la sogs mtshams bzhi yum// brtan pa'i rdo rje ri rab 'dzin// sbyor ba'i rdo rje zla ba dang // 'bar ba'i rdo rje nyi ma can// stobs kyi rdo rje ba dan thogs// kha dog phyed gzugs sgeg mo'i tshul// ka tsa Ta ta/ khyams kyi shar sogs phyogs bzhir yang // phyogs mdog gar gyis rol pa mo// rdo rje gzugs mdzes me long can// rdo rje sgra snyan pi wang bsgreng // rdo rje dri mchog byug pa thogs// rdo rje ro bzangs zhal zas 'dzin// pa ya sha k+ShaH/ de bzhin byang shar sogs grwa bzhir// rdo rje reg ma gos mchog thogs// rdo rje chos ma chos 'byung can// rdo rje zhing ma maN+Dal 'dzin// rdo rje snang ma sgron ma thogs// yid 'ong phyogs phyed mdog can la'o// r-i r-I l-i l-I/ de nas shar sogs sgo bzhir yang // lcags kyu zhags pa lcags sgrog dril// phyogs mdog cung zad khro ba'i tshul// de ltar kun phyag g.yon pad+mo// brtson pa'i cha byad pad zla la// rang gi sa bon las gyur mtshungs// de rjes sgyu ma ting 'dzin la// gnas nas dag pa rtogs par bya// gnas dang lus rab rnam par dag // dkyil 'khor 'khor lo zhes byar brjod// de bzhin lus dang sems rab dag // nyi shu lnga yi bdag nyid do// pheM pheM pheM pheM/ de nas ye shes dkyil 'khor lha// ji bzhin bkug la mchod sogs bcas// gsol btab dam tshig mthu bskyed de// rig pa'i ting 'dzin ldan pas bzlas// oM AHhrIHpo ta la ke ru tu ma hA kA ru NI ka hUM hUM phaT swA hA/ a i u e/ A I U ai/ o au aM aHka tsa Ta ta/ pa ya sha k+ShaH/ r-i r-I l-i l-I/ hUM phaT swA hA/ gal te dmigs pa'i sbyor ba yis// skyo bar gyur na sbyor bral ba// shin tu dmigs med zhi ba'i rgyu// mkhas pas rdzogs pa'i rim pa bsgom// nam zhig de las ldang 'dod tshe// snying rje chen pos blo bskyed la// dpal ldan nyi shu rtsa lnga'i bdag // dkyil 'khor mchod sogs bya phyir 'bad// bdun phrag gcig gam gnyis sam gsum// ji ste brgya'am bdun phrag bcus// dam tshig bsam gtan ldan spyod la// dngos grub the tshom mi bya'o// rdo rje 'dzin pas rgyud dang ni// bla ma sangs rgyas 'drar bshad de// rgyud bral bla ma spangs pa la// dngos grub yod par ma gsungs phyir// mtshan ma tsam mthong bdag gis 'dir// bla ma'i gsung gi rgyud don bsdus// dge 'dis 'gro kun po ta la'i// ri mchog nam zhig bgrod par 'gyur// dpal thugs rje chen po po ta la ke ri'i rtse mo'i sgrub thabs rdzogs so// 