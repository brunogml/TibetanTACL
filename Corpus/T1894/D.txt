@##// mchod rten gnyis gdab pa'i cho ga la/ las gzhan ni gong ma dang 'dra/ de la dkyil 'khor gyi stegs bu ni chur khru do zheng du khru gang // 'phang du yang khru gang ba zhig byas la/ khru gang gru bzhi pa'i re'u sa bcad de/ de'i steng du pad+ma 'dab ma brgyad pa re re bris la de'i dbus su mchod rten gzhag // mchod rten de gcig gi dbus su bi ma la uSh+NI Sha'i sngags mang nyung gnyis ka gur gum gyis bris te gzhug // mchod rten gcig gi nang du gzungs de gnyis ka yang gzhug pa'i steng du/ de'i bum pa'i nang du sha ri ram gcig bcug la dbyung du rung bar byas te mchod pa zin nas phyir yang dbyung bar bya'o// mchod rten gnyis gdab pa'i cho ga'o// 