@##// dpal rdo rje rnam par 'joms pa la phyag 'tshal lo// bsgrub bya rnams tsha ba'i rims kyis rmugs shing myos par byed par 'dod pa'i sgrub pa po dam tshig dang ldan pas/ maN+Dal gru gsum par ra dmar po'i khrag gis byugs pa'i steng du bum pa tshad ldan la khrag sna tshogs byugs la/ de'i nang du tsha ba'i sman sna tshogs dang / dug sna tshogs blugs la gtso bo la mchod pa la sogs pa byas la/ bum pa'i nang du bsgrub bya de bkug cing tsha ba sna tshogs la sngags 'di 'bum phrag bdun bzlas la bum par blugs so// na mash+tsaN+Da badzra pA Ni a muka mA ra ya phaT ces las sbyor gyi dus na bum pa'i khrag dang chu la sogs pa ste/ bsgrub bya'i khang pa la gtor na tsha ba'i rims babs te/ bsgrub bya ma rungs par 'gyur bar nges so// tsha ba'i rims kyis dgra bsad pa'i ral gri'i 'khor lo zhes bya ba/ slob dpon ye shes rdo rjes mdzad pa rdzogs so// 