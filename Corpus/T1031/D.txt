// @// gsang ba'i bdag po lag na rdo rje gos sngon po can gyi sgrub thabs bzhugs/ @##// gsang ba'i bdag po lag na rdo rje gos sngon can la phyag 'tshal lo// phyag na rdo rje gos sngon po can bsgrub par 'dod pa'i rnal 'byor pas/ dang por khrus byas stan bde ba la 'dug ste/ yan lag bdun dang ldan pa'i sems bskyed par bya'o// rang gi snying gar nyi ma dang zla ba la gnas pa'i sa bon gyis gos sngon po can dang / sangs rgyas dang byang chub sems dpa' la sogs pa spyan drangs te/ sa bon las byung ba'i mchod pas mchod do// de nas 'di skad du/ dpal phyag na rdo rje dang / sangs rgyas dang byang chub sems dpa' la sogs pa phyogs bcu na bzhugs so 'tshal la// bdag lus ngag yid kyis sgo nas phyag 'tshal zhing skyabs su gsol lo// mchod pa bla na med pa 'dod pa'i yon tan gyi char dag pa'i sems kyis sprul zhing mchis na/ thugs rje'i dbang gis bzhes su gsol/ thog ma med pa'i dus nas dug gsum gyi dbang gis sdig pa ci bgyis pa rnams so sor bshags shing slan chad kyang sdom par bgyid do// bde bar gshegs pa gang dag bskul ba'i sa la bzhugs pa rnams la/ chos kyi 'khor lo bskor bar bskul bar bgyi'o// bde bar gshegs pa gang dag mya ngan las 'da' bar bzhed pa rnams la 'khor ba ji srid par mya ngan las mi 'da' bar gsol ba 'debs so// dge ba'i rtsa ba de dag thams cad kyang bla na med pa'i byang chub tu bsngo bar bgyi'o// ji ltar dus gsum sangs rgyas rnams kyi thugs byang chub tu sems bskyed cing dngos po thams cad dang bral ba/ stong pa nyid kyi rang bzhin du thugs bskyed pa bzhin// bdag gis kyang sems bskyed par bgyi'o// gzhan yang bdag gis 'phags pa rnams la lus phul te/ sems can thams cad mya ngan las 'da' bar bgyi'o// de nas rgyu ba dang mi rgyu ba'i dngos po thams cad stong pa nyid du bsam par bya'o// de'i ngang las yaM las rlung gi dkyil 'khor gyi steng du zla ba dang nyi ma'o// de'i steng du hUM sngon po las byung ba'i rdo rje yongs su gyur pa las byung ba'i gos sngon can gyi gzugs su gyur par bya'o// de nas yungs kar phyogs su gtor bar bya zhing // oM AHbig+h+nAn+ta kr-ita hUM phaT/ ces brjod cing bskrad par bya'o// lcags kyu'i phyag rgya bcas te/ sa bon las 'od zer spros te spyan drang bar bya'o// gzungs kyi mjug la/ oM na maHsa ma ya maN+Dal ma de/ A gats+tsha ya A gats+tsha ya/ pra be sha ya pra be sha ya/ A ba lo kA ya A ba lo kA ya hUM swA hA/ zhes bya ba btags te spyan drang bar bya'o// de nas de la mchod pa dbul bar bya'o// hrI ti ha zhes pas ar+g+ha yi'o// oM badzra puSh+pe pU dza me g+ha sa mu dra s+pha ra Na sa ma ye swA hA/ zhes pas me tog dbul dbul lo// oM badzra d+hU pa pU dza me g+ha sa mu dra s+pha ra Na sa ma ye swA hA/ zhes pas bdug pa mdun du'o// oM badzra dI paM pU dza me g+ha sa mu dra s+pha ra Na sa ma ye swA hA/ zhes pas mar me spyan la'o/ oM badzra g+han+d+he pU dza me g+ha sa mu dra s+pha ra Na sa ma ye swA hA/ zhes pas dri thugs kar ro// oM badzra nai bi d+ye pU dza meg+ha sa mu dra s+pha ra Na sa ma ye swA hA/ zhes pas zhal zas zhal du'o// oM badzra gI ti g+haN+Ta g+haN+Ta swA hA/ zhes pas si la snyan snyan la'o// de nas bstod do// oM badzra sa ma ya s+t+waM/ zhes pas gnyis su med par bya'o// de nas dbang bskur bar bya'o// de nas rang gi snying gar raM las byung ba'i nyi ma'i steng du/ rang gi sa bon las bzlas par bya ba'i yi ges bskor bar bya'o// blos dmigs par bya ste/ sngags bzlas par bya'o// sngags ni 'di yin te/ tad+ya thA/ b+ho b+ho ban nA gA d+hi pa ta ye/ i dan nI lAM ba ra d+ha ra sha rI raM/ badzra pA ni hr-i da yaM/ yaH sa mA ti kra mA ti// ut+sA da naM/ b+ha bi shud+d+he/ tad+ya thA/ bud+d+h+ya bud+d+h+ya/ bi bud+d+ha/ ma ti prA p+ta/ ha ra ha ra/ nA gA nAM/ pra ha ra pra ha ra/ nA gA nAM/ ts+tshin+da ts+tshin+da/ nA ga hr-i da ya ni/ b+hin+da b+hin+da/ nA ga da mA ni/ bi si mA da nA ga sha rI ra Ni/ bi s+pho Ta ya/ nAg na ya nA ni// tad+ya thA/ nA ga bi dA ra NA ya hUM phaT/ nA go tsha da nA ya hUM phaT/ nI lAM ba sa sta nA ya hUM phaT/ a pra ti ha ta pa la pa rA kra mA ya hUM phaT/ ro Sha NA ya phaT/ kuSh+ma N+Do t+sA ya phaT/ pre ta pi shA tsa bi nA sha ka rA ya phaT/ yak+Sha a pa smA ra bi nA sha ka rA ya phaT/ ha sa ha sa/ d+ha ra d+ha ra/ mA ra ya mA ra ya/ b+ha k+Sha ya b+ha k+Sha ya/ sarba bag+h+na bi nA sha ka rA ya phaT/ sar+b+ba sha trUM saM g+ha bi nA sha ka rA ya phaT/ nI lAM ba ra d+ha ra badzra pA Ni dz+nyA pa ya ti swA hA/ zhes bzlas par bya'o// gal te gtong bar 'dod na/ bzod par gsol ba dang / dge ba'i rtsa ba bsngo zhing // smon lam gdab bo// de nas oM AHhUM muHzhes pas ye shes kyi lha gshegs su gsol/ de nas thams cad mi dmigs par bsgom par bya'o// yi ge brgya ba'i gsang sngags brjod par bya'o// bla ma la gus pa dang / shes rab dang / snying rje dang ldan zhing // khyad par du gang la dad pa cher yod pa de la myur du 'grub par 'gyur ro// gsang ba pa'i bdag po lag na rdo rje'i sgrub thabs/ slob dpon chen po nag po zhabs kyis mdzad pa rdzogs so// 