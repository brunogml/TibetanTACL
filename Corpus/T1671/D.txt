@##// rgya gar skad du/ ShA Ta a k+Sha ra tan+t+ra kra ma maN+Dal tsakra u pa de sha sA d+ha naM/ bod skad du/ yi ge drug pa'i rgyud kyi rim pa'i dkyil 'khor bstan pa'i sgrub pa'i thabs/ mgon po thugs rje chen po dang ldan pa 'phags pa spyan ras gzigs dbang phyug la phyag 'tshal lo// re zhig dang por ting nge 'dzin dang rjes su mthun pa'i sa phyogs su zhugs nas/ thal mo sbyar la spyi bor bzhag nas shar phyogs su/ oM sarba ta thA ga ta badzra ban+da naM ka ro mi zhes phyag bya'o// de bzhin du lho phyogs nas/ oM sarba ta thA ga ta rat+na ban+da naM ka ro mi/ zhes bya ba dang / de bzhin du nub phyogs su/ oM sarba ta thA ga ta pad+ma ban+da naM ka ro mi/ zhes bya ba dang / de bzhin du byang phyogs su/ oM sarba ta thA ga ta karma ban+da naM ka ro mi/ zhes bya bas phyag bzhi byas la/ g.yas pa'i khu tshur spyi bor bzhag nas/ oM sarba ta thA ga ta ud+b+ha ba ya swA hA/ zhes bya bas lus dang ngag dang sems byin gyis brlab par bya'o// khu tshur de nyid kyis kha la/ oM pad+mod b+ha bA ya swA hA/ zhes bya bas ngag byin gyis brlab par bya'o// g.yon pa'i khu tshur snying gar bzhag nas/ oM badzrod b+ha bA ya swA hA/ zhes bya bas sems byin gyis brlab par bya'o// de'i rjes la cho ga 'dis bgegs bsal bar bya ste/ oM a mr-i ta ha na ha na sarba bi g+h+nAM da ha da ha/ sarba pA paM hUM phaT/ ces bya ba brjod la thal mo sbyar nas/ mthe bong bar du bzhag pa de la badzra hUM phaT ces bya ba'i yi ge 'bar ba'i rnam par bkod la/ thal mo de las phyogs bcur 'bar ba'i rdo rje 'phro bar bsams nas/ oM a mr-i ta ha na ha na sarba big+h+nAn da ha da ha/ sarba pA paM hUM phaT/ ces bya ba 'di lan bdun brjod la thal mo lan gsum brdabs nas se gol yang lan gsum brdab par bya'o// de'i rjes la sngar bshad pa'i 'bar ba'i rdo rje las rdo rje dra bas bgegs thams cad bsal bar bya'o// de'i rjes la rang gi snying gar a las zla ba'i dkyil 'khor ro// de'i steng du re pha las me 'bar ba'i rnam pa bsams la/ rdo rje'i phyag rgya bcings nas/ rje btsun gyi yi ge brgya pa brjod par bya ste/ oM pad+ma satwa sa ma ya/ ma nu pA la ya/ pad+ma satwa twe no pa tiSh+Tha/ dr-i D+ho me b+ha ba/ su toSh+yo me b+ha wa/ a nu rak+to me b+ha wa/ su poSh+yo me b+ha wa/ sarba sid+him+me pra yats+tsha/ sarba karma su tsame/ tsit+taM shre yaHku ru hUM/ ha ha ha ha hoH/ b+hag bAn sarba ta thA ga ta pad+ma mA me muny+tsa pad+ma badzrI b+ha ba ma hA sa ma ya sa twa AHzhes lan bdun brjod do// spyi bor a las zla ba'i dkyil 'khor cha bcu drug pa bdud rtsi'i bdag nyid la yi ge oM gyis brlabs la bsgom par bya'o// sngags brjod pa'i rjes nyid la snying ga'i gnas su re pha las me sbar la lus thams cad bsregs la yang spyi bo'i zla ba'i bdud rtsi 'bab par bsam mo// de'i rjes la rdo rje thal mo bcings la/ oM sarba ta thA ga ta pU dzo pas+tha nA ya At+ma naM niR+ya ta yA mi/ oM sarba ta thA ga ta a sha ma se ta sarba satwa naM sarba sid+d+ha ya saM paR+yan haM/ sarba ta thA ga taSh+tsa a d+hi tiSh+Tha haM/ zhes bya ba 'di nyid lan gsum brjod la/ sangs rgyas dang byang chub sems dpa' dang / de bzhin gshegs pa rnams kyis nam mkha' yongs su gang bar lhag par mos la de rnams yid kyis mchod nas gsum la skyabs su 'gro ba la sogs pa bya'o// oM dkon mchog gsum la skyabs su mchi// sdig pa thams cad so sor bshags// 'gro ba'i bsod nams rjes yi rang // sangs rgyas byang chub yid kyis gzung // zhes bya bas sdig pa bshags pa dang / bsod nams la rjes su yi rang ba dang / byang chub tu sems bskyed pa la sogs pa bya'o// de'i rjes la/ oM swa b+hA ba shud+d+haHsarba d+harmAHswa b+hA ba shud+d+hou0f85haM/ zhes brjod la/ byang chub kyi sems tsam la lhag par gnas pa sems kyis mthong nas/ oM d+harmA d+hA tu swa b+hA pa At+ma kou0f85haM/ zhes mngon par brjod nas/ byang chub kyi sems de yi ge paM gyi rnam par yongs su gyur par mthong nas/ de nas sna tshogs pad+ma chen por bskyed la/ de'i steng du yi ge a las nyi ma'i dkyil 'khor/ de'i steng du yang yi ge a las zla ba'i dkyil 'khor/ de'i steng du b+h+rUM dkar po/ de las mchod rten dkar po/ de las yang // rnam pa gsum du spros pa nyid kyis bum pa dang / kha khyer thams cad kyi steng du yang yi ge hUM bsams la/ bum pa de'i nang du yang a las nyi ma'i dkyil 'khor/ de'i steng du yang a las zla ba'i dkyil 'khor/ de la yi ge drug las 'dab ma brgyad pa'i pad+ma dmar po/ mtshams kyi 'dab ma bcu gnyis pa/ de'i steng du yi ge hrIHlas 'dab ma drug pa'i pad+ma dkar po// de'i steng du a las zla ba'i dkyil 'khor/ de'i steng du oM ma Ni pad+me hUM/ zhes bya ba yi ge drug pa gong nas gong du nang du zhugs par rnam par bsgoms la/ de gyur pa las bcom ldan 'das sku mdog dkar po 'phags pa spyan ras gzigs dbang phyug zhal gcig pa phyag drug pa snang ba mtha' yas kyi dbu rgyan can bsgom mo// bcom ldan 'das kyi phyag g.yas pa'i dang po ni ba dan gsum pa'i phyag rgya de'i rtse mo la cung zad dbu 'dud pa'o// gnyis pa la phreng ba/ gsum pa'i phyag skyabs sbyin la rin po che zur drug pa bsnams pa'o// phyag g.yon gyi dang pos pad+ma'i steng du rin po che zur drug pa gnas pa la pad+ma 'dab ma drug pa'o// gnyis pa la dbyug pa/ gsum pa la ril ba spyi blugs bsnams pa'o// de'i g.yon gyi pad+ma la bcom ldan 'das pad+ma sgrol ma oM pad+ma tA ri hUM zhes bya ba 'dis de'i rnam par bsam mo// khyad par ni pad+ma dor la ut+pa la'i steng du rin po che zur drug pa'i steng du pad+ma 'dab ma drug pa bsnams pa'o// shar du oM badzra pad+ma hUM/ lhor oM rat+na pad+ma hUM/ nub tu oM mu ne+e pad+ma hUM/ byang du oM karma pad+ma hUM/ zhes bya ba'i sngags kyi rim pa 'dis/ rdo rje pad+ma dang / rin chen pad+ma dang / thub pa'i pad+ma dang / las kyi pad+ma rnams bcom ldan 'das nyid kyi rnam par blta'o// khyad par ni pad+ma'i steng du rin po che zur drug pa'i steng du rdo rje dang / rin po che dang / 'khor lo dang / sna tshogs rdo rje'o// me'i phyogs su oM badzra tA re hUM/ bden bral gyi phyogs su oM rat+na tA re hUM/ rlung gi phyogs su oM mu ne+e tA re hUM/ dbang ldan du oM karma tA re hUM/ zhes bya ba'i sngags 'dis go rims bzhin du bcom ldan 'das nyid kyi rnam par rdo rje sgrol ma dang / rin chen sgrol ma dang / thub pa'i sgrol ma dang / las kyi sgrol ma dag bcom ldan 'das la mngon du bltas pa'o// khyad par ni ut+pa la'i steng bzhin du/ rin po che zur drug pa'i gnas su rdo rje dang / rin po che dang / 'khor lo dang / sna tshogs rdo rje'o// brgyad po 'di dag sems dpa'i skyil mo krung gis zla ba'i dkyil 'khor la bzhugs par bsam mo// phyogs mtshams kyi 'dab ma la shar phyogs su oM ya mAn+ta ka hUM/ lho ru oM pradz+nyAn ta ka hUM/ nub tu oM pad+mAn+ta ka hUM/ byang du oM big+h+nAn+ta ka hUM zhes bya ba'i sngags kyis bcom ldan 'das nyid kyi ngo bor khro bo bzhi blta bar bya'o// khyad par ni g.yas brkyang ba/ mi'u thung gi rnam pa la zhal rnam par 'gyur ba/ sna gong nyag pa smin ma ser skya nyi ma'i dkyil 'khor la bzhugs pa/ 'od 'bar ba'i dbus su gnas par bsgom mo// thams cad kyi g.yon pa'i rtsa ba'i phyag dag ni sdigs mdzub mdzad pa'o// g.yas pa'i phyag dag la tho ba'o// gnyis pa la ral gri'o/ gsum pa la zhags pa'o// lhag ma'i phyag gnyis la pad+ma dang sna tshogs rdo rje'o// de ltar dkyil 'khor gyi 'khor lo bskyed la snying gar baM las pad+ma dkar po/ de'i steng du a las zla ba'i dkyil 'khor de'i steng du oM ma Ni pad+me hUM zhes snga ma bzhin du yi ge rnams bsams la/ de las 'od zer spros nas sems can thams cad yang dag par sbyangs nas/ bcom ldan 'das [(]gyi [,]kyi [)]ngo bor bsgrubs nas/ yang bsdus te de nyid du zhugs so// de'i rjes la sngags kha nas byung nas rdo rje'i lam nas rjes su zhugs nas mu tig gi phreng ba ltar bsams nas bzlas pa bya'o// bzlas pa byas nas snying ga'i sngags las cig car dkyil 'khor gyi 'khor lo phyi rol du spros nas mchod par bya'o// 'di dag gi sngags ni/ oM sarba ta thA ga ta ar+g+haM pU dza me g+ha sa mu dra s+phar Na sa ma ye hUM/ ar+g+haM gyi sngags so// oM sarba ta thA ga ta badzra puSh+pa pU dza me g+has mu dra s+phar Na sa ma ye hUM/ me tog gi sngags so// oM sarba ta thA ga ta rat+na pU ja me g+has mu dra s+phar Na sa ma ye hUM/ mar me'i sngags so// oM sarba ta thA ga ta gan+d+ha pU dza me g+ha sa mu dra s+pha ra Na byu ha hUM/ byug pa'i sngags so// oM sarba ta thA ga ta rA sa e gro bi ta ni a ha ri na san+ta ra pa ya me pU dza me g+ha sa mu dra s+pha ra Na sa ma ye hUM/ lha bshos [(]gyi [,]kyi [)]sngags so// de ltar mchod pa byas nas/ dkyil 'khor gyi 'khor lo rang gi snying ga'i sngags kyi yi ge la gzhug par bya'o// de'i rjes la bstod pa dang / smon lam yang btab nas/ langs la rang gi lha'i nga rgyal gyis gnas par bya'o// yi ge drug pa'i rgyud kyi rim pas dkyil 'khor gyi 'khor lo bstan pa'i sgrub thabs rdzogs so// // rgya gar gyi mkhan po ma hA dza na dang / lo tsA ba gzhon nu 'od kyis bsgyur ba'o// 