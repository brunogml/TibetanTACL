@##// rgya gar skad du/ yo ga sA raH/ bod skad du/ rnal 'byor snying po/ dpal 'jig rten dbang phyug la phyag 'tshal lo// mi rtag sdug bsngal dran byas nas// snying rje chen po rab bskyed de// spyi bor bla ma snying gar lha// rang sems ma yengs bsgom par bya// gang shar thams cad de yin te// de ni gang du'ang ma shar ba'o// de phyir gang skyes de ma skyes// ma skyes pa nyid skye ba'i tshul// gang skyes gnyug ma nyid yin phyir// de shar dran pas ma brjed na// gang snang stong pa nyid bdag tu// rnal 'byor rgyal por gdon mi za// ma rtogs 'gro la rang dbang du// rnam kun dmigs pa med yid kyis// snying rje chen po ngang gis 'grub// de yi thabs sbyangs byang chub bzhed// rnal 'byor snying po rnal 'byor gyi dbang phyug chen po shrI dza ga ta mi tra'i gdams pa i thi// 