@##// rma bya chen mo'i sgrub thabs bzhugs// de bzhin du sngar bstan pa'i cho gas stong pa nyid kyi rjes la sna tshogs pad+ma dang zla ba la/ maM yig ljang gu yongs su gyur pa las/ 'phags ma rma bya chen mo mdog ljang gu / zhal gsum pa/ phyag drug pa/ zhal so so la spyan gsum pa ste/ zhal g.yas dang g.yon sngon po dang dkar po'o// g.yas kyi phyag gsum la go rims bzhin du rma bya'i mjug sgro dang / mda' dang mchog sbyin pa'o// phyag g.yon pa gsum na rin po che'i snye ma dang / gzhu dang / phang par gnas pa'i bum pa'o// sna tshogs pa'i rgyan dang sham thabs can/ sgeg pa lang tsho la bab pa'i cha lugs can/ zla ba'i 'od dang ldan pa'i gdan can/ phyed kyi skyil krung can/ don yod grub pa'i dbu rgyan can du skad cig gis bskyed la/ de'i spyi bo dang / lkog ma dang / snying ga dang / lte ba rnams su zla ba la go rims ji lta bar/ oM AHmaM hUM zhes pa'i yi ge bsams te spro ba dang bsdu ba bya'o// de nas ngal na sngags bzlas par bya ste/ oM ma hA mA yU ri bid+yA rA dz+nyI hUM hUM phaT phaT swA hA/ zhes pa'o// 'phags ma rma bya chen mo'i sgrub thabs rdzogs so// 