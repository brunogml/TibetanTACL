@##// yang 'jigs pa las sgrol bar 'dod pas/ gzungs 'di bris te gdugs sam rgyal mtshan gyi rtse mor btags la grong ngam grong khyer ram skyes pa'am/ bud med kyis mchod pa dang / bskor ba bya ste/ gsol ba btab nas tshangs pa la sogs pa la mchod pa dang gtor ma byin te/ gzungs 'di brgya'am stong du bzlas brjod bya ba dang / bris te lus sam mgul du btags nas rtag tu 'phags ma gdugs dkar mo can yid la byed pa dang gsol ba 'debs shing bzlas brjod byas na rgyal po'i chad pas 'jigs pa la sogs ba dang / lha'i gdon la sogs pa dang / mdangs za ba la sogs pa'i 'jigs ba dang / gdon thams cad kyis byas pa la sogs pa dang / nad dang rlung dang mkhris pa la sogs pa dang / gcan gzan sbrang bu tre ma la sogs pa las grol ba dang / rims nad thams cad grol bar 'gyur ro// 'jigs pa las skyob pa'i thabs rdzogs so// 