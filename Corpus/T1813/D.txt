@##// dpal rdo rje rnam par 'joms pa la phyag 'tshal lo// smyo byed kyi gdon las thar bar 'dod pas/ dus dang mtshan nyid sngar bzhin shes par byas nas/ dpa' bo gzugs bzang zhing mdzes pa dang / rab tu dga' zhing bde ba dang / glu dang rtsed mo dang gtam la dga' ba la 'jug go// zhugs pa'i mtshan ma ni glu dang / gar dang / ngu zhing dgod/ smra snying mi 'dod la ngu zhing ni gnyid mi phebs so// zas la dga' ba ni rlung mkhris skyed pa yin/ drag tu smra dang mang du smra ba ni bad kan skyed pa yin no// de nyid gso ba'i man ngag ni sngon du gtor ma sbyin par bya ste/ spos dang / me tog gi phreng ba dang / 'bras chan dri zhim pa dang / 'bras thug 'bru chang dang bcas pa'i gtor ma lam gyi bzhi mdor sbyin par bya'o// de nas ba lang gi ko ba bsregs pa'i phye ma phul bzhi/ a ru ra srang sum cu/ sgog skya brgya/ tsha ba gsum srang drug cu/ de dag shin tu zhib mor byas te/ mar rnying pa lo gsum lon pa phul bzhi dang / ba dmar mo'i 'o ma phul bzhi dang / sbrang rtsi phul bzhi rnams te/ me chung bas btsos la nad pa khrus la sogs pa byas la/ snga ma'i sngags dang 'dra bar byas pas smyo byed kyi gdon las thar bar nges so// slob dpon ye shes rdo rjes mdzad pa rdzogs so// 