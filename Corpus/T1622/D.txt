@#// rgyal ba nyi ma dang zla ba'i phyag mtshan can la phyag 'tshal lo// dbang po rtul po nyid dang gang // de bzhin 'jig rten don bsgrub 'dod// gzhan dag bsod nams nor 'dod pa// de ni nyi zla'i mtshan can bsgrub// sprin tshogs rdul dang khug rna du ba dang // rlangs bral dri med bai DUr+ya bcag 'dra'i// mkha' la dpal bzang nyi zla 'char bar byed// de tshe dang ldan smra ba bcad nags 'jug // drang srong bu dang lhan cig nags bzang du// srid pa'i sdug bsngal skyon ni dran byas la// bdud 'dul thub pa'i dam tshig phyag rgya che// mngon sum bcas te pad+ma'i mig gnyis bskyod// de'i 'og tu mchod pa thams cad sta gon byas nas/ bdug pa dri zhim po thams cad kyis bdug cing // rgyal bar gyur cig rgyal bar gyur cig // stobs bcu'i 'od zer chen pos 'gro ba gsum gyi mun pa sel ba dus tshad med par brtson pa'i chos kyi rgyal po nyi ma dang zla ba'i mtshan ma can de ring rgyal bar gyur cig // bdag cag la sogs pa'i dbang po rtul po dang / don bsgrub pa dang / bsod nams gnyer ba rnams kyi phrin las thogs pa mi mnga' bar mdzod cig // ces lan gnyis lan gsum ched du brjod pas ched du brjod do// nyi ma zla ba las kun la sngags bdun 'don rnam las brjod pa gang yin dang // thugs rje'i lhas bstan drang srong a b+his shar du kha bltas chags bral rnyed tshe mngon bstod gang // de bzhin gang gzhan glang po skyong dang gter bdag gser srung 'od ma'i tshal du sngon byung dbyangs// de dag ma lus mgrin bzang rnams bsdebs mgrin gcig mchod bcas dang ba drag pos dngos grub stsol// de rjes rta bdun chu yi snying po 'od kyi dra ba can// snying brtses thugs brtul glo bur lhag ge byon pas gdong bsal gyur// de tshe ring par ma 'khrugs mchod bya gsang sngags bzlas// dkyil 'khor gnyis dbus pad phyag nyi zla'i rgyan can 'bar ba'o// 'khor lo dang rjes su mthun pa'i kha dog can brtson pa'i cha byad gti mug dang chags pa dang / sdig pa gsum sel ba dang / sbyang ba'i phyir bsreg pa dang / bsil ba'i mtshan nyid can no// rgyun gyi mthar dran pa'i rgyas btab pa zhes bya ba dang / sbyor ba'i rgyas btab pa zhes pa gnyis ci rigs su dran par bya'o// oM AHhrIHbadzra sUR+ya tsan+d+ra kA dza sid+d+ha sa ma ya sa ma ya sma ra sma ra a nu smr-i ti ka ra hUM/ nyi zla sgron ma'i cho ga rdzogs so// 