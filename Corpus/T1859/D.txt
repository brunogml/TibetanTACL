@##// dpal rdo rje rnam par 'joms pa la phyag 'tshal lo// rgyu skar ngan pa bzlog par 'dod pa'i sgrub pa po dam tshig dang ldan pas/ gnas khang yid dang mthun par dkyil 'khor snga ma ltar bzhengs la/ rgyu skar rnams thang la dbab pa'i cho ga ni/ gtor ma btang // mchod pa'i bye brag lha'i grangs dang mnyam par bsham par bya'o// dkyil 'khor kyi gru bzhir dar dmar po'i gdugs dbub/ de'i nang du gza' brgyad kyi gzugs gnyis gnyis gzhag // bag zan las rgyu skar rnams kyi gzugs byas te/ so so'i sku mdog dang mthun pa'i tshon gyis bsgyur/ rgyu skar re re la ngar glud mtheb gang ba bcu gsum bcu gsum gyis bskor/ de dag kyang tshon sna tshogs pas bsgyur ro// gtor ma re'i nang du lha bshos re bya'o// de ltar byas la dkyil 'khor gyi lha rnams sngags dang phyag rgyas gong ltar spyan drangs la ye shes sems dpa' dang gnyis su med par bstims la/ gtso bo la mchod bstod ci rigs par byas la de nas gza' rnams la bstod// mchod pa lnga dbul/ de nas rgyu skar rnams ri rab kyi ngos la spyan drangs te/ hUM ri rab chen po'i ngos dag nas// dus tshod kun la dbang bsgyur ba'i// rgyu skar tshogs dang dmag dpung bcas// btsun mo g.yog 'khor bcas pa rnams// spyan 'dren mchod kyis 'dir gshegs shig // a pra ti ha ta hUM/ de nas rgyu skar re re la mchod pa lnga lnga phul la/ brtan par bzhugs par bya'o// de nas rgyu skar gyi tshogs la bstod de/ gtor ma dbul lo// 'dir sngags ci rigs par bzlas so// de nas bstod pa ni/ hUM shar phyogs skar ma smin drug ni// zhal gcig pa la spyan yang drug // phyag stong 'od zer mtha' yas pa// sku mdog dkar la rin chen brgyan// phyag stong phyag na mdung dmar bsnams// zhal nas bdud rtsi'i rgyun 'bab pa// chibs su khyi dkar mdzes pa bcibs// de la bstod cing gtor ma 'bul// skar ngan byol po bzlog par mdzod// snar ma las kyi lha skar ni// zhal gcig pa la phyag stong pa// sku mdog ljang ser 'od zer 'khrug // phyag stong phyag na mda' mo che// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su nya la bcibs pa la// de la bstod cing gtor ma 'bul// skar ngan byol po bzlog par mdzod// chu bdag rgyu skar mgo bo ni// zhal gcig pa la phyag stong pa// sku mdog dkar smug 'od zer 'khrug // phyag stong phyag na 'khor lo bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su sre mo bcibs pa la// de la bstod cing gtor ma 'bul// skar ngan byol po bzlog par mdzod// lag pa kun du rgyu ba ni// zhal gcig pa la phyag stong pa// sku mdog ljang skya 'od zer 'khrug // phyag stong phyag na gtun shing bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa / chibs su sre mo bcibs pa la// de la bstod cing gtor ma 'bul// skar ngan byol po bzlog par mdzod// bra nye skar ma nab so ni// zhal gcig pa la phyag stong pa// sku mdog dkar la 'od zer 'khrug // phyag stong phyag na phub bsnams pa// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su sram la bcibs pa la// de la bstod cing gtor ma 'bul// skar ngan byol po bzlog par mdzod// nyes pa spangs pa'i bkra shis rgyal// zhal gcig pa la phyag stong pa// sku mdog dkar ser 'od zer 'khrug // phyag stong phyag na ral gri bsnams// rin chen sna tshogs rgyan kyis brgyan// zhal nas bdud rtsi'i rgyun 'bab pa// chibs su khyung la bcibs pa la// de la bstod cing gtor ma 'bul// skar ngan byol bo bzlog par mdzod// shar smad rgyu skar skag ces pa// zhal gcig pa la phyag stong pa// sku mdog sngo la 'od zer 'khrug // phyag stong phyag na rnga yab bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su rta la bcibs pa la// de la bstod cing gtor ma 'bul// skar ngan byol po bzlog par mdzod// lho stod ngos kyi skar ma mchu// zhal gcig pa la phyag stong pa// sku mdog ser la 'od zer 'khrug // phyag stong phyag na me dpung bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su bya dkar bcibs pa la// de la bstod cing gtor ma 'bul// skar ngan byol po bzlog par mdzod// gre ni ma rungs las ston pa// zhal gcig pa la phyag stong pa// sku mdog sngo skya 'od zer 'khrug // phyag stong phyag na chu rgyun 'bebs// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su glang po che la bcibs// de la bstod cing gtor ma 'bul// skar ngan byol po bzlog par mdzod// dbo ni mi sdug cho 'phrul can// zhal gcig pa la phyag stong pa// sku mdog dmar skya 'od zer 'khrug // phyag stong phyag na sa dkyil bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su stag la bcibs pa la// de la bstod cing gtor ma 'bul// skar ngan byol po bzlog par mdzod// tsha ba las spyod me bzhi ni// zhal gcig pa la phyag stong pa// sku mdog dkar la 'od zer 'khrug // phyag stong phyag na rlung 'dzin pa// rin chen sna tshogs rgyan gyis brgyan// zhal nas bdud rtsi'i rgyun 'bab pa// rin chen khri steng bzhugs pa la// de la bstod cing gtor ma 'bul// skar ngan byol po bzlog par mdzod// 'jigs chen po yi nag pa ni// zhal gcig pa la phyag stong pa// sku mdog gnag la 'od zer 'khrug // phyag stong phyag na rgyal mtshan bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su g.yag rog bcibs pa la / de la bstod byung gtor ma 'bul// skar ngan byol po bzlog par mdzod// dregs chen 'joms pa'i sa ri ni// zhal gcig pa la phyag stong pa// sku mdog ser la 'od zer 'khrug // phyag stong phyag na sbud pa bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// gser gyi gdan la bzhugs pa la// de la bstod cing gtor ma 'bul// skar ngan byol po bzlog par mdzod// kun du nyul ba'i sa ga ni// zhal gcig pa la phyag stong pa// sku mdog dud ka 'od zer 'khrug // phyag stong phyag na rdo rje bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su sbrul la bcibs pa la// de la bstod cing gtor ma 'bul// skar ngan byol po bzlog par mdzod// nub stod lha mtshams gzi brjid 'bar// zhal gcig pa la phyag stong pa// sku mdog dmar la 'od zer 'khrug // phyag stong phyag na rin chen bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su glog la bcibs pa la// de la bstod cing gtor ma 'bul// skar ngan byol po bzlog par mdzod// sa 'og dbang ba khron skyes ni// zhal gcig pa la phyag stong pa// sku mdog dmar skya 'od zer 'khrug // phyag stong phyag na bse'i ga'u bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su dred la bcibs pa la// de la bstod cing gtor ma 'bul// skar ngan byol po bzlog par mdzod// pho nya'i las tshogs bsrungs chen ni// zhal gcig pa la phyag stong pa// sku mdog dmar ser 'od zer 'khrug // phyag stong phyag na dngul phran bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su rlung la bcibs pa la// de la bstod cing gtor ma 'bul// skar ngan byol po bzlog par mdzod// skyob pa chen mo'i chu stod ni// zhal gcig pa la phyag stong pa// sku mdog sngon po 'od zer 'khrug // phyag stong phyag na zhags pa bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su 'brug la bcibs pa la// de la bstod cing gtor ma 'bul// skar ngan byol po bzlog par mdzod// chu smad khyab pa chen mo ni// zhal gcig pa la phyag stong pa// sku mdog ljang sngon 'od zer 'khrug // phyag stong phyag na ba dan bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su ce spyang bcibs pa la// de la bstod cing gtor ma 'bul// skar ngan byol po bzlog par mdzod// gro bzhin sa yi khams pa ni// zhal gcig pa la phyag stong pa// sku mdog smug po 'od zer 'khrug // phyag stong phyag na lcags kyu bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su seng ge bcibs pa la// de la bstod cing gtor ma 'bul// skar ngan byol po bzlog par mdzod// srod la rku mkhas byi bzhin ni// zhal gcig pa la phyag stong pa// sku mdog dmar ljang 'od zer 'khrug // phyag stong phyag na yol ba 'dzin// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su wa la bcibs pa la// de la bstod cing gtor ma 'bul// skar ngan byol po bzlog par mdzod// byang stod dbang ba mon gru ni// zhal gcig pa la phyag stong pa// sku mdog ljang gu 'od zer 'khrug // phyag stong phyag na seng ge bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su dom la bcibs pa la// de la bstod cing gtor ma 'bul// skar ngan byol po bzlog par mdzod// stong 'joms pa ste mon gre ni// zhal gcig pa la phyag stong pa// sku mdog mthing ga 'od zer 'khrug // phyag stong phyag na wa seng bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su sprin la bcibs pa la// de la bstod cing gtor ma 'bul// skar ngan byol po bzlog par mdzod// 'jigs pa'i las mkhan khrums stod ni// zhal gcig pa la phyag stong pa// sku mdog ljang ser 'od zer 'khrug // phyag stong phyag na byi la bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su ngang pa dag la bcibs// de la bstod cing gtor ma 'bul// skar ngan byol po bzlog par mdzod// brtan pa'i las byed khrums smad ni// zhal gcig pa la phyag stong pa// sku mdog ljang sngon 'od zer 'khrug // phyag stong phyag na glang sngon bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su ra la bcibs pa la// de la bstod cing gtor ma 'bul// skar ngan byol po bzlog par mdzod// bar snang dbang ba'i nam gru ni// zhal gcig pa la phyag stong pa// sku mdog mthing skya 'od zer 'khrug // phyag stong phyag na bya rgod bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su bum pa bcibs pa la// de la bstod cing gtor ma 'bul// skar ngan byol po bzlog par mdzod// dpung ldan rags pa tha skar ni// zhal gcig pa la phyag stong pa// sku mdog ljang dmar 'od zer 'khrug // phyag stong phyag na ri skegs bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su rnga mo bcibs pa la// de la bstod cing gtor ma 'bul// skar ngan byol po bzlog par mdzod// nyes pa ston pa'i bra nye ni// zhal gcig pa la phyag stong pa// sku mdog dud ser 'od zer 'khrug // phyag stong phyag na rma bya bsnams// rin chen sna tshogs rgyan gyis brgyan// zhal nas bdud rtsi'i rgyun 'bab pa// chibs su sbal pa khra bo bcibs// de la bstod cing gtor ma 'bul// skar ngan byol po bzlog par mdzod// phyogs dang mtshams su 'gro ba la// 'od dang kha dog yang dag ldan// 'gro ba'i 'phel 'grib byed pa ste// rgyu skar rin po dpal ldan 'jigs// so so'i g.yog 'khor bcas pa la// gtor ma phul ba 'di dag bzhes// las kyi 'bras bu mchis par mdzod// ces gtor ma byin gyis brlabs la/ gzugs dang bcas pa ri rtse la bskyal lo// bsod nams kyi tshogs ji ltar 'byor pa bsags/ dkyil 'khor bsdu zhing yon bdag bkra shis par bya ba'i phyir/ lha mo brgyad kyi bkra shis dang gye/ rigs lnga'i 'am/ lha mo bzhi'i bkra shis sam/ gsum gyi bkra shis gang mos pas bkra shis gsol/ bgegs dang phyogs skyong gi gtor ma btang la/ bgegs dang dbral ba'i cho ga bya'o// las dang las kyi bye brag gang 'dod pa'i dbye bar bya'o// de nas yi ge brgya pas bshags so// rnal 'byor pa'i tshe dang longs spyod 'phel ba'i cho ga / bdud rtsi'i sprin zhes bya ba rgyas bsdus gang mos la bya'o// de nas yon bdag rnams khrus nas gdon no// rgyu skar ngan pa zlog par byed pa'i cho ga / dpal mar me mdzad bzang pos mdzad pa rdzogs so// 