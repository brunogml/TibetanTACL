/ / mthu stobs kyi bdag po dpal phyag na rdo rje la phyag 'tshal lo// gang gi stobs kyis gdug pa 'joms byed pa// mthu stobs dbang phyug rdo rje can la 'dud// 'gro ba 'di kun phal cher gnod mang ba// de sel bdud rtsi 'di ni brjod par bya// rig pa 'dzin pa nyams dga'i phyogs 'dug nas// rnam par sbyangs pa'i sa gzhi dag pa la// rab sngo mchod pa'i rten sogs mdun byas nas// thub dbang rdo rje'i bdag po'i go 'chang ba// bsod nams tshogs bdun rab tu rdzogs byas nas // de rjes su ni sngar nyid pad+ma'i rang bzhin snying gar baM las der bsam bya// de dkyil raM las byung ba'i tsha zer can ni dmar po bltas byas nas// der ni srog gi rang bzhin ye shes lnga yi dngos nyid yi ge hUM du blta// 'og tu dbugs nyid yaM yig las skyes rab sngo gzhu 'dra ba// g.yo ba'i ba dan gyis mtshan de g.yos pas ni rab dkrugs nas// me yi rang bzhin nyi ma yang ni sbar byas hUM yig gis ni 'bar gyur bas// mthong dang reg pa'i dug sogs rgyu can nad kyi dngos bsregs nas// rab tu tsha ba'i me lce'i sgra las rigs pa'i sgra bsgrags la// ma yengs sems kyi skyon spangs sngags ni rab tu bzlas byas nas// dbugs ni 'byung dang rngub pa'i rlung gis lus kyi steng 'og cha ni rim bzhin bsreg // zla drug goms pas lus la drod thob la sogs mtshan ma bzang po rnyed// gso bar dka' ba'i nad rnams 'joms 'gyur sa mchog rnams kyang rim gyis 'thob// langs nas bza' tshe kha zas tshogs na gang gnod shar bsam bsreg par bya// 'phags pa klu sgrub kyis mdzad pa rdzogs so// 