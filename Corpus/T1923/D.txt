rnal 'byor pas bzlog pa'i zor bya bar 'dod na/ dang por rdzas bsags pa ni/ kham sa'i mi mo'i gzugs bzhi'am brgyad dam bcu bya'o// de nas sgo nga dang / mda' 'ug pa ma skyer pa ma mde'u can bzhi dang / khrag phor bzhir dug dang zor gyi sna du ma blugs pa'i snod bzhi dang / dmar gtor cha bzhi dang / mchod pa rnam pa lnga bsham mo// de rnams kyang grangs 'byor na bcu bcu/ ma 'byor na brgyad dam bzhi bsag pa ni/ de nas sngags mkhan bcu'am brgyad dam bzhi'am mtha' mar rang gcig pus lus la khrag dang sol bas byugs te/ gos nag po bgos nas khros pa'i yid kyis gnas te/ rang lha'i rnal 'byor du byas te/ thun drug gam thun bzhir thams cad 'joms par byed pa'i sngags ring dang / 'byung po tshar gcod pa'i yungs kar dang / 'tshe la sngags te/ de rnams la gzer nas bar bar du nad gdon thams cad la byo zhes bya bas gdab bo// de yang gdugs dkar mo can la thun bzhi'am/ drug tu mchod bstod byas te byo ba dang / bzlog par gsol ba gdab ba dang lham srin sde brgyad dang yul lhas gsol ba gdab par bsam mo// de ltar thun bzhi'am drug tu sngags pa de tshes grangs dang gza' skar brtsis te/ dus la bab pa na skyes bu sngags dang ldan pa'am/ cho ga dang ldan pas zor lam phye bar zor bskyal te/ de lta bu yang rang dam gzhan shin tu nyan che na/ nar mar byas pas dus ma yin par 'chi ba brgyad/ dgra dang bgegs bzlog par des te/ byol sngags bzlas kyang 'gal ba med do// bzlog pa'i zor bya ba'i cho ga slob dpon tsan+d+ra go mis mdzad pa rdzogs so// 