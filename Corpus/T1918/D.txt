@##// lha mo gdugs dkar mo can la phyag 'tshal lo// phyugs nad srung bar 'dod pas/ dang por gor gyi 'byung po la mchod pa dang gtor mas tshim par byas te/ de nas bsgrub bya rnams la thams cad 'joms par byed pa'i sngags kyis bgegs bskrad cing gzir ba dang / srung ba'i 'khor lo btags te khrus bya ba dang / 'phags pa gdugs dkar mo can sgom pa'i rnal 'byor pas/ mthar mchod bstod byas te/ gor zhi ba'i gsol ba gdab pa dang / tshangs pa la sogs pa mchod pa dang gtor mas tshim par byas te gsol ba gdab par bya'o// de yang bar skabs su gdugs dkar mo dang srung ma'i tshogs la gsol ba gdab cing // snyim pa sbyar te bsrung bar bya'o// khyad par du gor gyi 'byung po la 'byung gtor gyis mnyes par ba'o// de ltar thun bzhi'i sbyor bas rtag tu bsgoms pas mthar phyin pa dang / 'jig rten pa dang 'jig rten las 'das pa la mchod bstod byas te/ phyugs de rnams gnas dben par gnas par bya'o// de lta bus ni gor thams cad zhi bar 'gyur ro// gor srung ba'i cho ga slob dpon tsan+d+ra go mis mdzad pa rdzogs so// 