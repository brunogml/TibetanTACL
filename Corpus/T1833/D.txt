@##// dpal rdo rje rnam par 'joms pa la phyag 'tshal lo// dpal bskyed par 'dod pa'i sgrub pa po dam tshig dang ldan pas/ dpa' bo gcig pa'i dkyil 'khor bzhengs la/ bum pa kha dog dkar por byas la mtshal lam sin d+hU ra'i mtshan mas btab la/ rdo rje rnam 'joms rang yang kha dog dkar por bsgom/ gnas khang gi nang thams cad kyang dkar por byas la/ dar dkar po'i yol ba bya/ de nas bum pa'i nang du baM las ye shes kyi mtsho// de las 'od 'phros pas baM dkar po yongs su gyur pa las/ pad+ma'i snying po dkar po dang ser po'i tshogs dpag tu med pa 'phro ba/ de'i steng du nyi ma dang zla ba de gnyis kyi bar du A li dang kA li g.yas skor dang g.yon skor gyi bar nas sngags rnams kyi rang sgra de'i 'od la hUM/ rdo rje rnam 'joms de la dzaHsa dgug // baM gyis gzhug // hUM gis bcing // hoHsa dgyes shing mnyes par byas// ye shes sems dpa'i thugs ka'i nyi zla'i bar gyi yi ge'i phreng ba gnyis po la dmigs la sngags bzlas so// de nas bum pa 'od kyis mer gsal ba la blo gzhag pas sgra la gnas pa'i bsam gtan/ de nas dmigs pa gsum rang dag pa ni dgra mtha' dag gi bsam gtan/ de ltar rdzogs pa la dmigs nas sngags rdzogs pa'i tshe bud med bu 'dod pa ste/ zhag gcig gam zhag gsum smyung bar gnas par byas la/ gos gsar pa byin la khrus nas bton la sems bskyed pa la sogs pa byas la/ dkyil 'khor du bcug la dbang bskur la de'i rjes la rgyas pa'i sbyin sreg brgya rtsa brgyad byas la srung skud gdags so// de ltar byas na dpal nges par bskyed do// dpal skyed pa bkra shis skyed pa/ nyi ma'i 'od ces bya ba dpal kun gyis ni brgyan pa'i mtha'/ slob dpon ye shes rdo rjes mdzad pa rdzogs so// 