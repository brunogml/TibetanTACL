[ #]@##// rgya gar skad du/ many+dzu shrI kro d+ha sA d+ha naM/ bod skad du/ 'jam dpal khro bor sgrub pa/ smra ba'i seng ge la phyag 'tshal lo// dpal ldan khro bo gshin rje gshed// khro rgyal gtso la rab 'dud nas// de yi zab mo sgrub pa'i thabs// sgyu 'phrul dra ba'i tshul du bri// de la 'jam dpal gshin rje sgrub par 'dod pa'i rnal 'byor pas dur khrod la sogs pa yid dang rjes su mthun pa'i gnas su stan bde ba la 'dug ste rang gi snying gar nyi ma'i dkyil 'khor bsgom/ de'i dbus su hUM mthing nag rab tu 'bar ba bsgom/ de las 'od 'phros pas bar chad thams cad srung zhing bde bar gshegs pa rnams kyi thugs dam bskul te/ sangs rgyas dang byang chub sems dpa' thams cad mdun gyi nam mkha' la spyan drangs la/ yan lag bdun pa bya zhing tshad med pa bzhi bsgoms te de ni bsod nams kyi tshogs bsag go// de nas oM sarba d+harmA b+hA ba swa b+hA wa shud+d+hou0f85haM/ zhes pas chos thams cad nam mkha' lta bur bsgom// de'i ngang las rang gi rig pa hUM mthing nag rab tu 'bar bar bsgom/ de gyur pa las rdo rje khro bo hUM gis mtshan par bsam/ de las byung ba'i bcom ldan 'das 'jam dpal gshin rje gshed mthing nag zhal gcig pa spyan gsum pa/ khro gnyer dpral bar bsdus pa/ mche ba gtsigs shing skra gyen du brdzas pa/ phyag g.yas kyis ral gri rdo rje'i yu ba can bzung ba/ g.yon sdigs mdzub ut+palas mtshan pa/ gcer bu dur khrod kyi rgyan gyis brgyan pa/ yum rdo rje phag mo dang rol zhing ye shes kyi me 'bar ba/ ma he gdan du bting nas las kyi gshin rje 'dul bar bsgom/ de'i thugs ka nas hUM las 'od 'phros pas de lta bu'i ye shes sems dpa' spyan drangs la phyag dang mchod pa dbul te/ oM badzra puSh+pe hUM/ d+hU pe hUM/ dI pe hUM/ gan+d+he hUM/ ni ri te hUM/ ne+e bi d+ye hUM/ shap+da hUM// zhes mchod pa dbul gtor ma gtang ngo // gtor snod mi dmigs pa las rin po che'i snod du bsam/ hUM zhes brjod pas bdud rtsir bsam/ 'dod pa'i don la gsol ba gdab par bya'o // dzaHhUM baM hoHsa dgug gzhug la sogs pa bya zhing // yi ge gsum gyis sku gsung thugs byin gyis brlabs / dbang bskur/ mi skyo bar du bsgom/ de nas bzlas pa'i sngags 'di yin te / A+oM hrIH Sh+T+r-iH bi kr-i tA na na hUM hUM phaT phaT swA hA/ zhes nam mkha'i dkyil nas thog babs pa ltar shin tu drag par bzlas so// de nas sgyu ma lta bu'i rang bzhin 'od gsal ba/ zung du 'jug pa/ rdo rje'i bzlas pa sems de la gtad pa'o// nag po thugs kyi dpal be'u nas// zab mo bdud rtsi'i bcud thigs pas// skal ldan rin chen lta bu yi // 'jam dpal gshin rje grub par shog // 'jam dpal khor bor sgrub pa rje btsun ka ma la shI las mdzad pa rdzogs so// 