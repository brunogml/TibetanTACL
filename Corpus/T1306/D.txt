@##// rgya gar skad du/ badzra yA na s+thUl pat+ti/ bod skad du/ rdo rje theg pa'i sbom po'i ltung ba/ dpal rdo rje sems dpa' la phyag 'tshal lo// bla ma'i zhabs kyi pad+ma la// kun nas dang bas phyag 'tshal te// sbom po'i ltung ba rnam pa brgyad// rgyud du gsungs ba bri bar bya// shes rab stobs kyis len ba dang // de yi bdud rtsi stobs kyis len// snod min la ni mi gsang dang // tshogs kyi nang du rtsod pa dang // dad ldan la gzhan chos ston dang // nyan thos nang du zhag bdun gnas// brdzun gyis rnal 'byor nga rgyal byed// dad pa med la chos ston la// 'di rnams sbom po'i ltung ba brgyad// rtsa ltung sbom po'i rim pa dag// cho ga yis ni shes bya zhing // nyams par gyur na bshags par bya// rdo rje theg pa'i ltung ba slob dpon klu sgrub kyi zhal snga nas mdzad pa rdzogs so// // rgya gar gyi mkhan po pad+ma kA rawarma dang / zhu chen gyi lo tsA ba dge slong rin chen bzang pos bsgyur cing zhus te gtan la phab pa'o// slad kyis rgya gar gyi mkhan po bla ma rje btsun paN+Di ta chen po ma Ni ka shrIdz+nya na'i zhal snga nas dang / chag lo tsA ba shAkya'i dge slong chos rje dpal gyis zhus te dag par bgyis so// 