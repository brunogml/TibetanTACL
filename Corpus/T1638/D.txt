@#// 'phags pa thugs rje chen po thugs rje khros pa la phyag 'tshal lo// ma lus yon tan rgya mtsho'i mthas klas pas// 'gro ba'i don du rmad byung shin tu grags// stobs bcu lha dang mi lus rnam rgyal ba// gtso bo nyid gcig thugs rjes khros la 'dud// snying rje shes rab 'od gsal shes rab dag // gnyis med gnyis su rab ston pa// de ming thugs rje chen po'o// gdul bya'i don mthong rang bzhin dang // cig shos zhi dang zhi bral dang // gdul bya rnams kyi don phyir ni// dpal ldan bzang khros par snang ba// nyin mtshan zla ba dkar dang nag // dul ba dang ni gdug pa dang // gnyis la gnyis mdzad mgon po mchog // cha lugs gnyis kyis gnyis bya'o// bdag nyid rdo rje chen po yi// bsrung bas gzi byin bskyed pa'i rjes// de yi gnas dang lus bskyab pa'ang // ji bzhin cig car thog thag brtag // oM AHhrIHhUM/ oM AHhrIHho/ oM AHhrIHhaH/ oM AHhrIHphaT/ rgya gram gzugs kyis bzhad pa'i zhal// gnam lcags rgyun sgra sngags kyi lces// bsrung ba bya dang brlag bya ba// mtshan ma'i rnal 'byor las gzhan min// gzhan bskyab pa'i cho ga rdzogs so// 