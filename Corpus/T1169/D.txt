@##// rgya gar skad du/ tat+nyA swa b+hA ba dr-i Sh+Ti gI ti ka do ha nA ma/ bod skad du/ rang bzhin gyi do ha mdzod kyi glu'i lta ba zhes bya ba/ dpal he ru ka la phyag 'tshal lo// gnyis med bdud rtsi kun 'dus grub thob kyi// dri med dgongs pa lta spyod la sogs ni// nyams len thabs de kun la phan pa'i phyir// bde gshegs rnams la phyag 'tshal bshad par bya// dngos po yang ni ma yin zhing // dngos med la ni ma skyes pa'i// 'di lta bu yi rang bzhin ni// su zhig gis ni rtogs par 'gyur// lU yi pa ni smra bar byed// 'di lta bu ni ngo mtshar che// khams gsum gnas su longs spyod kyang // de nyid gnas ni rtogs pa med// de yi kha dog rigs dang ni// dbyibs kyang bdag gis rtogs pa med// de lta bu yi rang bzhin ni// dngos por ma grub ji ltar bstan// lU yi ba ni smra bar byed// 'di lta bu ni ngo mtshar che// khams gsum gnas su longs spyod kyang // de nyid gnas ni rtogs pa med// bdag gis gzhan la ji ltar dri// chu gting zla ba'i gzugs brnyan ni// don dam sgyu mar rtogs pa med// lU yi pa ni smra bar byed// 'di lta bu ni ngo mtshar che// khams gsum gnas su longs spyod kyang // de nyid gnas ni rtogs pa med// lU yi pa ni smra bar byed// bdag gis gzhan la ji ltar dri// de yi rang bzhin rtogs pa med// rang bzhin gyi do ha mdzod kyi glu'i lta ba zhes bya ba slob dpon lU yi bas mdzad pa rdzogs so/ 