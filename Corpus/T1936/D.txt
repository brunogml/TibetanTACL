@##// rgya gar skad du/ AR+Ya uSh+NI Sha si tA ta pa tre sto tra/ bod skad du/ 'phags ma gtsug tor gdugs dkar mo la bstod pa/ 'phags ma gdugs dkar mo can la phyag 'tshal lo// srid gsum ston pa mi dang lha yi lha// mtshungs med bde gshegs shAkya seng ge yi// mthon mthing g.yas su 'khyil ba'i spyi gtsug nas// ya mtshan rmad byung lha mo khro rgyal gtso// khams gsum dag na khyod 'dra'i mgon med de// thugs rje'i dbang phyug bkra shis mchog gi lha// sku mdog gangs ri'i rtse la nyi shar 'dra// zhal mang stong la spyan mang bye bas brgyan// srid pa'i btson rar sems can nyam thag pa'i// sdug bsngal gzigs nas sems can nyam thag la// zhal stong phyag stong spyan ni stong rnams kyis// kun la khyab mdzad khyod la phyag 'tshal bstod// bdud dang bgegs rigs phas kyi rgol ba rnams// spyan mnga' gcig gis khro gnyer 'ga' ston pas// gnod ba'i rgyun rnams gtan nas 'joms mdzad pa// rgol ba tshar gcod khyod la phyag 'tshal bstod// ma rig nor bas bslus pa'i sems can rnams// rang gi las kyi rnam par smin pa yis// 'du ba rnam bzhi'i rims nad mi bzad pa// zhi mdzad thugs rje can la phyag 'tshal bstod// ji ltar khyod kyis sems can mang po la// thugs rje mchog gis 'gro don nyer bzung nas// srid gsum 'jigs pa che las bsgral gyur cing // sdug bsngal mang po'i nad las thar mdzad ltar// bdag kyang khyod bzhin 'gro ba'i mgon gyur te// sems can klu yi zhags pas zin pa dang // nad kyi bskal pas nyen pa'i sems can la// sdug bsngal sel ba'i skyabs su bdag gyur cig // 'phags pa gdugs dkar can la bstod pa/ slob dpon gi ri wa tas mdzad pa rdzogs so// 