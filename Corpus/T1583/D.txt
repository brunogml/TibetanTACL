@#// 'phags pa spyan ras gzigs rtag pa'i rnal 'byor la phyag 'tshal lo// de nas/ spyi gtsug cod pan rtag tu 'dzin// zhes 'byung ba'i sgrub thabs bshad par bya'o// 'jig rten mgon po 'jig rten gyi// rtsa lag gcig pu la btud de// de snying cod pan gtsug tor gyi// rnal 'byor cho ga bdag gis bshad// dben pa'i gnas 'dug 'khor ba'i me 'obs 'bar ba dang // bde ba'i rkyen tshogs yid skyo mngon dga' drag po yis// thar pa'i grong khyer rdul bral skyed mos tshal bzangs su// zhugs nas rjes 'jug dang ba dam pas sems dul bya// de nas rnal 'byor zhi ba 'dis// blo ldan rgyud rab brlan gyur pa// de nyid rjes thogs dpal gsum gyi// cho ga dam pa bsgom par bya// e ma'o spyi gtsug rin chen khang // bkra shis mchod rten dri ma med// thub pa stong gis spras pa'i sgo// mgon po nyid kyis dbus mdzes pa'o// 'dam skyes dmar 'dab stong gi snying // a stong de dbus sems yig hUM// 'od gsal dkar 'khyil rnam par 'phro// bum pa'i mar me 'bar ba bzhin// de bzhin lte ba'i dkyil 'khor dbus// nyi ma'am zla ba la gnas pa'i// rlung gi rgyal po me yi dbus// bde ba'i chus brlan mkhregs pa'i sa// rnam dag rnam par 'phrul pa'i rgyu// 'byung bzhi'i rang bzhin raM yig bsam// de las 'od 'phros tsha reg 'dis// rtsa mchog 'dis brgyud skyob pa yis// thugs reg thugs bskul thugs byung ba'i// byin brlabs zhi byed dag byed dang // dri ma med byed 'od 'phro byed// rnam bzhi bdud rtsi'i rgyun dbab bya// gang tshe ye shes mchog 'di babs gyur pa// de tshe mi g.yo 'od gsal rnam par dag // kun 'byung mtsho chen nyi 'od sgron mchog dang // nam mkha'i yid bzhin nor bu ji bzhin no// bde chen gnyis su med nyid la// ji srid bzod par nus re srid// mnyam par gzhag bya mi gnas na// de tshe dge tshogs dpag med bsgrub// dpal thugs rje chen po rtag tu bya ba'i rnal 'byor rdzogs so// 