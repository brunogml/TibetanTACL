/ @##// rgya gar skad du/ bA yu ta twaM do ha gI ti ka nA ma/ bod skad du/ rlung gi de nyid kyi do ha'i glu zhes bya ba/ gnyis med bde chen la phyag 'tshal lo// brtan g.yo rlung gi gzhal yas khang // sems kyi rdo rje gdan du bzhugs// stong pa nyid ni zab mo la// kye ho lhan cig skyes pa yi// dga' mo bdag gi dpang du gsol// srid pa 'di ni rab g.yos na// slar yang ji ltar phrad par 'gyur// skye bo lhan cig skyes pa yi// mdzes ma bdag gi dpang du gsol// khyed ni bzhugs na bdag gis ni// ji ltar bdag gis gzhan la btsal// gru ni 'bying bar 'gyur ba la// yongs su drang bar 'dod pa la// kye ho lhan cig skyes pa yi// dga' mo bdag gi dpang du gsol// srid pa 'di ni rab g.yos na// slar yang ji ltar phrad par 'gyur// khyed kyi slad du bdag gis ni// rigs lnga'i grong ni bsang byas kyang // khyod kyi zhal ni bdag gis ni// skad cig gcig kyang ma mthong ngo // kye ho lhan cig skyes pa yi// dga' mo bdag gi dpang du gsol// srid pa 'di ni rab g.yos na// slar yang ji ltar phrad par 'gyur// kye ho lhan cig skyes pa yi// mdzes ma bdag gi dpang du gsol// khyed kyi slad du bdag gis ni// phyag rgya dgos te cung tsam yang // rigs ngan bram ze'i bsam pa med// kye ho lhan cig skyes pa yi// dga' mo bdag gi dpang du gsol// srid pa 'di ni rab g.yos na// slar yang ji ltar phrad par 'gyur// rgya mtsho'i nang du gzings bcas pa// thod pa can na ka h+Na las// ma his gdams ngag thob par 'gyur// srid pa'i bcing ba yongs su bcad// kye ho lhan cig skyes pa yi// mdzes ma bdag gi dpang du gsol// rlung gi de nyid kyi do ha'i glu zhes bya ba slob dpon nag po nas brgyud pa slob dpon ma hi bas mdzad pa rdzogs so// 