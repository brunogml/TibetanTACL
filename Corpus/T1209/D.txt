@##// rgya gar skad du/ tat+tA aSh+Ta ka dr-iSh+Ti nA ma/ bod skad du/ de nyid brgyad kyi lta ba zhes bya ba/ 'jam dpal gzhon nur gyur pa la phyag 'tshal lo// 'khor 'das dngos po'i rtog pa 'di// grub pa med de chu zla bzhin// kun rdzob tha snyad rten byas nas// de nyid brgyad kyi lta ba 'chad// dri bcas sems ni 'khor ba ste// tha snyad dang bral mya ngan 'das// dper na sprin med nam mkha' ni// gang la mi gnas phyag rgya che// in+d+ra b+hU ti smra bar byed// 'khor ba mya ngan 'das pa dang // bde dang sdug bsngal gang zhig kyang // sems kyi rtog pas sreg par byed// dper na ga pur me bzhin no// de phyir rnal 'byor rtog pa ni// chung yang kun du sba bar bya// sems dang sems nyid dngos po'o// dngos po thams cad mi gnas pa// dper na dri za'i grong khyer bzhin// mi gnas mi 'das 'khrul snang yin// in+d+ra b+hU tis gnyis med smras// de ni dbus ma'i de nyid de// bdag med chos kyang rang bzhin la// thog mtha'i rang bzhin de nyid do// bde gshegs lta ba de nyid de// stong nyid don yang shes par bya// dngos med dran med blo 'das smra// dper na nyi ma zla ba dang // nam mkha' skar ma'i 'khor lo dang // sa dang chu dang rgya mtsho dang // phyogs dang mtshams dang de yin la// ri rab la sogs 'khrul snang yin// in+d+ra b+hU ti smra bar byed// de rnams gang yang grub pa med// gnyis med don la nyams len gyis// de nyid brgyad kyi lta ba zhes bya ba slob dpon in+d+ra b+hU tis mdzad pa rdzogs so// 