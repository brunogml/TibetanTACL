@##// rgya gar skad du/ Ar+ya many+dzu shrI nA ma sA d+ha na/ bod skad du/ 'phags pa 'jam dpal zhes bya ba'i sgrub pa'i thabs/ 'jam pa'i mgon la phyag 'tshal lo// thams cad mkhyen cing thugs su chud// smra ba'i skyes mchog smra ba'i rgyal// smra ba'i seng ge tshugs pa med// rnam kun mkhyen la phyag 'tshal lo// spyod dang ldan pa shes pa po// 'jam pa'i mgon la dga' ba dang // de yi don du sgrub pa'i thabs// mdo ru bsdus te bshad par bya// rnam par smin pa'i lus dag la// lha yi nga rgyal dran byas te// mdun du 'jam mgon bsams nas su// phyag 'tshal ba dang mchod pa dang / bshags dang rjes su yi rang ba// bsngo dang skyabs su 'gro ba dang // sems bskyed de ni yid kyis bya// oM swa b+hA ba shud+d+haHsarba d+har+m+mAHswa b+hA ba shud+d+hou0f85haM// brjod pas chos kun dmigs med par// stong pa nyid du bsgom par bya// sems nyid a ru gyur nas su// zla dkyil d+hIHru bsgom par bya/ de las 'phro 'dus mtshan mar gyur// mtshan ma 'jam dpal gzhon nu'i sku// sku gser me tog zur phud can// shes rab ral gri po tis mtshan// zhi ba'i tshul 'chang gzhon nu bsgom// lcags kyu'i phyag rgya bcings nas su// e h+ye hi many+dzu shrI ku mA ra/ A kap+ShaA be+e sha ya a a/ spyan drang mdun du bsam par bya// de nas mchod pa dbul byas te// many+dzu shrI gan+d+he pU dza swA hA/ oM many+dzu shrI puSh+pe pU dza swA hA/ oM many+dzu shrI d+hU pe pU dza swA hA/ oM many+dzu shrI A lo ke pU dza swA hA/ oM many+dzu shrI nai bi d+ye pU dza swA hA/ oM many+dzu shrI ga swA hA// de nas bstod pa'i tshig 'di brjod// shes rab chen po skad cig gis// chos kun khong du chud par mkhyen// mi shes g.yul ngo thams cad sel// sems can kun la byams thugs ldan// 'jam mgon byams thugs ldan la 'dud// mi shes g.yul sel ral gri dang // shes rab po ti thugs rtags can// chos rnams thams cad ston pa po// skye mched dbyings ston zug rngu spangs// 'jam mgon chos sku nyid la bstod// yang na 'dod yon lnga sogs kyis// mngon par mchod nas bstod pa bya// yang na mtshan nyid bstod par bya// yon tan mtshan gyis bstod ce'o// de nas lus las bsdus byas nas/ bzlas pa dag ni bya bar bshad gnyis su med pa'i thugs ka ru// rang 'dra'i ye shes sems dpa' bsams// de yi snying du ting 'dzin sems// nyi ma'i maN+Dal steng du ni// ral gri d+hIHyis mtshan par bsam/ de la bzlas pa'i sngags kyis bskor// oM badzra tI kaSh+Na duHkhats+tshe da/ pradz+nyA dz+nyA mU r+t+ta ye/ dz+nyA na kA ya wA gI shwa ra a ra pa tsa nA ya te na maH swA hA/ mi skyo'i sems kyis bzlas par bya// skyo ba dag ni byung ba na// 'dzin pa med pa bsgom par bya// thun bzhi dag tu nyams su blang // yang na nyin mtshan re re'o// tha mar gshegs su gsol ba bya// rang nyid lha yi nga rgyal gnas// 'jam mgon sgrub thabs legs sbyar bas// bdag gis dge ba gang bsags pa// des ni khams gsum sems can kun// 'jam mgon go 'phang thob par shog // slob dpon 'jam dpal bshes gnyen gyis mdzad pa rdzogs so// 