@##// rgya gar skad du/ Ar+ya a tsa la sAd+ha naM/ bod skad du/ 'phags pa mi g.yo ba'i sgrub thabs/ 'phags pa mi g.yo ba la phyag 'tshal lo// thog mar sngags pas gsum la skyabs song zhing // byang chub mchog tu sems bskyed byas rjes su// skad cig tsam gyis stong par rab dmigs nas// rab dkar pad+ma nyi ma'i dkyil 'khor blta// de steng mgon po mi g.yo sku mdog dkar// g.yas g.yon phyag gis ral gri sdigs mdzub mdzad// zhabs gnyis pus mo mthil gyis rab bzhugs pa// rin chen dar gyis brgyan pa bsgom par bya// lhag pa'i khro rgyal de yi mdun du yang // de nyid ji lta'i bcom ldan 'das bsam bya// de dag thugs kar pad+ma nyi ma la// hU~M la gzhan gyis bskor ba dmar bar blta// de nas yi ge 'bru bcu bzlas bya ste// sngags phreng kha nas khar zhugs ye shes dgug // lte ba nas 'thon der zhugs bdag nyid kyi// snying gar bslan pa 'khor lo bzhin du bsam// de ltar zhag grangs nyi shu rtsa gcig tu// thun gsum nyid du bsgom pa gang yin des// bka' dang bstan bcos kun gyi tshig dang don// bltas pa tsam gyis khong du chud par 'gyur// gzhan yang kun la mi 'jigs spobs pa 'thob// snyan dngags bstan bcos thogs med rtsom nus shing // de yi smra ba sus kyang bzlog mi nus// de phyir 'di 'dra gar yang rnyed par dka'// 'phags pa mi g.yo ba'i sgrub thabs rdzogs so// rgya gar shar phyogs kyi paN+Di ta chen po dA na shI las rang 'gyur du mdzad pa'o// 