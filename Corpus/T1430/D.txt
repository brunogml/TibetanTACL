// @##// rgya gar skad du/ dz+nyA na satwa many+dzu sh+ya di bud+d+ha nA ma sA d+ha naM/ bod skad du/ 'jam dpal ye shes sems dpa' dang po'i sangs rgyas zhes bya ba'i sgrub thabs/ 'phags pa 'jam dpal ye shes sems dpa' la phyag 'tshal lo// thog ma bar dang mthar sangs rgyas// srid pa'i dri ma dang bral ba'i// rang bzhin gyis ni dag pa'i sku// dang po'i sangs rgyas la btud nas// snying po bsdus pa'i mtshan rgyud las// ye shes lnga yi sgrub thabs 'di// ma rig 'khrul pa spang ba'i phyir// gsung gi sgrub thabs gsal phyir bri// gnas khang yid du 'ong bar ni// bde ba'i stan la nyer 'dug ste// tshad med bzhi po bsgom byas nas// byang chub mchog tu sems bskyed de// a b+hA ba swa b+hA ba bi shud+d+ha badzra tsakra a A aM aH/ de nas stong pa'i ting 'dzin las// a hUM las byung rdo rje ni// rdo rje 'jigs byed 'jigs par byed// khro bo'i rgyal po zhal drug ldan// me dpung 'bar ba dang bcas pa// 'jigs pa'i rdo rje bskyed par bya// dang po yi ni dbyangs yig las// thabs dang shes rab rang bzhin gyi// ye shes mig gcig e yi nang // nyon mongs dri med pad+ma'o// dang po'i dbyangs yig las byung ba'i// paM las byung ba'i pad+ma'i steng // rdo rje skyil krung rdzogs sangs rgyas// sangs rgyas 'gro ba'i chos 'dzin pa// dpal ldan sangs rgyas pad+ma skyes// kun mkhyen ye shes mdzod 'dzin pa// rdo rje rnon po rang bzhin zhal// tshig gi dbang phyug smra ba che// rnam dag shes rab ye shes zhal// smra ba'i skyes mchog dam pa yi// bcom ldan sdug bsngal gcod pa'i zhal// stobs dang ldan pa smra ba'i rgyal// gsung dbyangs rdo rje chos kyi zhal// smra ba'i dam pa mchog gi gnas// rdo rje zab mo sku yi zhal// smra ba'i seng ge nyon mongs sel// kha dog so sor mtshungs med zhal// kun du lta ba mchog tu dga'// sku ni gzi brjid phung po yi// mtshan dang dpe byad blta na sdug // 'od bzang rin chen 'bar ba yi// g.yon pa'i phyag bzhi pusti 'dzin// g.yas pa yi ni phyag bzhi yis// 'dod dang bcas pa'i ral gri 'phyar// sman pa che mchog gzhon nu'i sku// ljon pa'i shing dang bcas pa'o// sangs rgyas kun gyi sku che ba// sangs rgyas sku lnga'i bdag nyid can// sangs rgyas kun gyi gsung che ba// rtsibs bzhi mu khyud gsung yang yin// oM badzra tIk+Sh+Na nub tu'o// duHkhats+tshe da shar du'o// pradz+nyA dz+nyA na mUrta ye dbus su'o// bA gI shwa ra lho ru'o// dz+nyA na kA ya byang du ste// a ni dbus su dkar po'o// pa ni shar du mthing ga'o// tsa ni lho ru ser po'o// ra ni nub tu dmar po'o// na ni byang du ljang gu'o// gsal byed dang ni dbyangs yig ni// mu khyud bzhi la bsam pa ste// de ltar shes rab 'khor lo'o// sangs rgyas kun gyi thugs che ba// sangs rgyas kun gyi thugs la gnas// rdo rje nyi ma shes rab che// rdo rje zla ba thabs kyi bdag // chags dang chags bral yig 'bru mchog // kha dog sna tshogs 'bar ba'i 'od// oM pra kr-i ti pa ri shud+d+haH/ sarba d+harmA ya du ta/ sarba ta thA ga ta dz+nyA na kA ya/ many+dzu shrI mu pa da ye ti a/ a A i I u U e ai o au aM aH/ s+thi to hr-i di dz+nyA na mUrti ra haM bud+d+ho naM/ t+r+ya d+h+wa brti naM/ oM badzra d+hU pe swA hA/ oM badzra puSh+pe swA hA/ oM badzra A lo ke swA hA/ oM badzra gan+d+he swA hA/ oM badzra nai bi t+ye swA hA/ o badzra shap+ta swA hA/ oM sarba ta thA ga ta hri da ya/ ha ra ha ra/ oM hUM hrIH/ b+ha ga bAn dz+nyA na mUrti bA gI shwa ra/ ma hA wa tsa/ a sarba ta thA ga ta hri da ya/ ha ra ha ra/ ga ga na/ a ma la su pa ri shud+d+ha d+harma d+h+wa tu dz+nyA na gar+b+ha aH/ de ltar bskyed nas bsgom par bya'o// de nas gsang sngags bzlas par bya// oM badzra tIk+Sh+Na duHkha ts+tshe da/ pradz+nyA dz+nyA na mUrta ye/ dz+nyA na kA ya/ bA gI shwa ra/ a ra pa tsa na ya te na maH/ da ni mtshan nas brjod pa ni/ sdu gu 'jig rten gsum gyi mchog // dpal ldan rgyu skar dkyil 'khor can// phyogs bcu nam mkha'i mthas gtugs par// chos kyi 'khor lo legs par bskor// 'gro dang 'dug pa spangs pa ste// byams dang snying rje'i dkyil 'khor can// de ltar bsgoms nas mtshan brjod do// gtor ma phul nas gshegs su gsol// bdag nyid spyod lam gnas par bya'o// mdo rgyud snying po'i don las ni// man ngag la brten gzhung 'di brtsams// de yis bsod nams gang bsags pa// 'gro rnams 'jam dbyangs thob par shog // slob dpon chen po a wa d+hU tIs mdzad pa'i dang po'i sangs rgyas kyi sgrub thabs rdzogs so// // d+harma shrI mi tra dang / lo tsA ba chos kyi bzang pos bsgyur ba'o// 