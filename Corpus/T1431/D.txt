// @##// rgya gar skad du/ tsi t+yo sA d+ha na bi d+hi paN+Di ta/ bod skad du/ mchod rten gyi sgrub pa'i cho ga mdor bsdus pa/ 'phags pa 'jam dpal la phyag 'tshal lo// chos nyid dang bsdus rtog pa'i dri ma bral// rang bzhin yongs dag yon tan ldan pa'i sku// thugs rjes sprul sku 'gro ba'i don mdzad pa// sku gsum ye shes mchod pa'i rten la 'dud// de don 'gro la phan pa'i phyir// rgyud don la brten bdag gis brtsam// mchod cing brjod pa drang srong che// sa rnams kun gyi rgyan ldan bskyed// ces bya ba ni/ sa bslang zhing byin gyis brlab pa bstan nas/ kong bu byin gyis brlab cing gdab pa ni// shes rab chen po'i skad cig la// chos kun khong du chud pa 'chang // zhes bya bas thabs shes rab gnyis su byin gyis brlab pa'o// oM badzra tIk+Sh+Na duHkha ts+tshe da pradz+nyA dz+nyA na mUrti ye dz+nyA na kA ya bA gI shwa ra/ a ra pa tsa na a/ zhes bya bas gdab bo// btab pa de ji ltar bsam zhe na/ pha rol phyin pa kun rdzogs pa// rnam par dag pa bdag med chos// yang dag ye shes zla 'od bzang // brtson chen sgyu 'phrul dra ba las// rgyud kun gyi ni bdag po mchog // rdo rje rin chen dbang bskur gnas// mchod 'os bstod 'os phyag gi gnas// rtag tu rim gro smon lam gdab// rgyu pha rol tu phyin pa/ 'bras bu chos kyi sku'i bdag nyid/ ye shes lnga'i bdag nyid kyi sku bum pa na 'od dang bcas pa sems can rgyud smin pa 'od 'phro ba bsam mo// dge ba dri med gang thob des// 'gro kun sku gsum thob par shog // a wa d+hU tIs mdzad pa rdzogs so// 