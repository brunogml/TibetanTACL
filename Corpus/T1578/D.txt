@#// 'phags pa spyan ras gzigs dbang phyug yid bzhin nor bu la phyag 'tshal lo// de nas/ yid bzhin nor bu dkyil 'khor 'khor lo che// zhes 'byung ba'i sgrub thabs bshad par bya'o// kho na nyid thugs gsung dang sku// yon tan phrin las dam tshig bcas// dpal ldan dkyil 'khor cher btud de// yid bzhin nor bu'i sgrub thabs bshad// bdag nyid chen pos phun tshogs bzhir// chos kun rang bzhin nyid dran pas// snying rje las grub drang srong bskyed// hrIHyig la gnas ting 'dzin sgrub// ye shes rgyal ba bcu gnas su// nyid kyi snying po las spros pas// lhar bcas gzhal yas khang bsams te// mar me las ni mar me ltar// ha hrIHhUM phaT/ 'dab brgyad shar sogs phyogs bzhi la// don yod zhags sogs bzhi yin te// mtshams bzhir bum pa bzang bzhi gnas// 'di ni ye shes 'khor lo'o// d+hIHmai hUM hrIH/ de las 'khor lo gzhan 'byung ba// 'jam dbyangs byams pa rdo rje 'dzin// gnod mdzes phyogs rtsibs bzhi las te// dzaHhUM baM hoH/ dbyangs can la sogs yum mtshams bzhir// a i u r-i l-i e o aM// de mthar rtsibs brgyad sems ma brgyad// A I U r-I lA ai au aH/ de bzhin de mthar sems dpa' brgyad// rtsibs brgyad la gnas thugs gsung sku// brgyad gsung 'khor lo rim gyis mdzes// aHrnam dag yon tan rtsibs stong ldan// 'khor lo 'bar ba gzhan 'byung pa'ang // bskal bzang sangs rgyas stong gis brgyan// a stong las skyes rim bzhin dgod// hUM/ de dag las kyang 'khor lo gzhan// rtsibs stong las hUM stod las skyes// lnga brgya lnga brgya rgyal sras mdzad// phrin las 'khor lo zhes bshad do// dzaHhUM baM hoH/ sgo bzhir lcags kyu zhags sogs bzhi// khyams rnams su ni mchod pa'i lha// khor yug dur khrod kun rdzogs ldan// dam tshig 'khor lo zhes byar grags// de rjes dkyil 'khor chen po yi// ye shes ri mchog las bkug gzhug // me long gnyis gzugs brag ca dang // mkha' 'drar dag pa rtogs par bya// ji srid gnyis med mnyam 'jog pa// de srid de yod mi 'gal ba'am// yang na ro gcig bsam gtan gnas// skyo bar gyur na gsang sngags bzlas// oM AHhrIHbadzra dz+nyA na tsin+ta ma Ni rat+na maN+Dal tsakra pri ti s+thi ti hUM sarba bud+d+ha ta twA gar+b+he kA ya wakA tsit+ta gu Na karma sa ma ya pra sid+d+haM hUM/ sarba ta thA ga to dz+nyA na gar+b+ha bi shud+d+ha badzra ta twA a d+hiSh+ThA na/ dz+wa la dz+wa la/ s+pha ra s+pha ra/ sarba pA pa b+hik+ka naM/ da ha da ha/ ha ra ha ra/ shAn+ta ka ra ye hUM phaT swA hA/ de bzhin gshegs kun snying po 'dis// dkyil 'khor bdag po kun mnyes byed// dad dang snying brtsi bden stobs mthus// ma lus thugs bskul 'od 'phro 'gyur// rang rang rjes mthun don bsgrubs nas// sa gsum mgon po'i sras gyur te// bsam gtan rgyun gcig la gnas mthar// dngos po kun mchod bzod par gsol// de rjes byang chub sems ldan pas// thal sbyar yi dam gsum blangs la// dngos grub don du gsol btab ste// bde bar spyod yul gshegs par bya// yid bzhin nor bu'i dkyil 'khor che// brtag pa'i rgyal po bla na med// ma lus kun don sgrub byed pa// 'dir bsdus myur bdag gter chen gyur// spyan ras gzigs yid bzhin nor bu'i sgrub thabs rdzogs so// 